\textsc{x kl̅. decembr: passio s\textit{an}c\textit{t}ae cecilie virginis.}

001
\textsc{Iv on ealdvm dagvm ƿæs svm æðele mæden}
cecilia gehaten frā cild-hade cristen
on romana rice þa þa seo reðe ehtnys stód
on þæra casera dagum þe cristes ne gymdon ·

005
Þeos halige fæmne hæfde on hire breoste
sƿa micele lufe to þā ecan life ·
 heo dæges ⁊ nihtes embe drihtnes godspel ·
⁊ embe godes lare mid geleafan smeade ·
⁊ on singalū gebedum hi sylfe gebysgode ·

010
Heo ƿearð sƿa-þeah beƿeddad sƿa sƿa hit ƿoldon hire frynd ·
anū æþelan cnihte · se næs cristen þa git
ualerian᷒ gehaten · sé is nú halig sanct ·

013
Hƿæt ða cecilia hi sylfe gescrydde
mid hæran to líce · ⁊ gelome fæste
biddende mid ƿope ·  heo ƿurde gescyld
ƿið ælce geƿē|mednysse oððe ƿeres gemanan ·

017
Heo clypode to halgum ⁊ to heah-englū
biddende heora fultumes to þā heofon-lican gode ·
 heo on clænnysse criste moste þeoƿian ·

020
Hit geƿearð sƿa-þeah  se ƿurðfulla cniht
þa brydlác geforþode · ⁊ gefette  mæden
mid ƿoruldlicū ƿurðmynte sƿa sƿa heora gebyrde ƿæron ·

023
Þa betƿux þam sangū · ⁊ þam singalū dreamum
sang cecilia symle þus gode ·

025
Fiat cor meum et corpus meum immaculatū ut Non confundar ·

026
Beo min heorte ⁊ min lichama þurh god ungeƿemmed
 ic ne beo gescynd · ⁊ sang symle sƿa ·

028
Hi ƿurdon þa gebrohte on bedde ætgædere ·
⁊ Cecilia sona  snotere mæden
gespræc hire brydguman · ⁊ þus to gode tihte ·

031
Eala þu min leofa man ic þe mid lufe secge ·

032
Ic hæbbe godes encgel þe gehylt me on [lufe] [MS. life] ·
⁊ gif þu ƿylt me geƿemman · he ƿent sona to ðe ·
⁊ mid gramum þe slihð  þu sona ne leofast ·

035
Gif þu þonne me lufast · ⁊ butan laðe gehylst
on clænū mægð-hade · crist þonn\textit{e} lufað þe ·
⁊ his gife gesƿutelað þe sylfum sƿa sƿa me ·

038
Se cniht ƿearð þa afyrht · ⁊ cƿ̅ to þam mædene ·

039
Dó  ic geseo sylf þone engel ·
gif þu ƿylt  ic gelyfe þinū ƿordum be þā ·
⁊ gif þe oþer cniht cuþre is þonne ic ·
hine ic ofslea · ⁊ þe samod mid him ·

043
Cecilia þa cƿ̅ · gif þu on crist gelyfst ·
⁊ þu gefullod bist · fram fyrnlicū synnū ·
þu miht sona geseon þone scinendan engel ·

046
Ualerianus ⁊ƿyrde þa eft þā mædene ·

047
Hƿa mihte me fullian þus færlice nu ·
 ic mihte geseon þon\textit{e} scinendan engel ·

049
Seo fæmne þa lærde sƿa lange þone cniht ·
oð  he ge-lyfde on þon\textit{e} lifi|gendan god ·
⁊ ferde to þam papan þe ðær ful gehende ƿæs
urbanus gehaten · ⁊ him fulluhtes bæd ·

053
Se papa þa blissode ·  he ge-beah to gode ·
⁊ bæd þone ælmihtigan god ·  he for his arfæstnysse
þam cnihte geƿissode ·  he ƿurde geleafful ·

056
Efne þa færlice ætforan heora gesihþū
cō godes engel mid anū gyldenū geƿrite ·
⁊ ualerianus feoll afyrht to eorðan ·
þa arærde hine se engel ⁊ het hine rædan
þa gyldenan stafas þe him god tosende ·

061
On þā geƿrite ƿæron þas ƿord gelogode ·

062
Unus d\textit{eu}s · una fides · unū baptisma ·

063
An ælmihtig god is · ⁊ an geleafa ·
⁊ an fulluht · ⁊ he feng to rædene ·

065
Þa cƿ̅ se engel · gelyfst þu þises · oððe licað þe elles hƿæt ·

066
Ualerianus ⁊ƿyrde · hƿæt bið æfre soðlicre
oððe to gelyfenne ænigū lifigendum menn ·
⁊ se engel þa geƿende mid þā ƿorde him frā ·

069
Se papa ða siððan hine sona ge-fullode ·
⁊ his geleafan hī tæhte · ⁊ let hine eft faran
ham to cecilian þā halgan mædene ·

072
Þa funde se cniht þa fæmnan standende
on hire gebedum on hire bure ane
⁊ godes engel standende mid gyldenum fyþer-haman ·
mid tƿā cyne-helmum gehende þam mædene ·

076
Þa cyne-helmas ƿæron ƿundorlice scinende
on rosan readnysse · ⁊ on lilian hƿitnysse ·
⁊ he forgeaf þa ænne þam æþelan mædene ·
⁊ oþerne þam cnihte · ⁊ cƿ̅ hī þus to ·

080
Healdað þas cynehelmas mid clænre heortan
for-þā-þe ic hí genam on neorxne-ƿange ·
ne hí næfre ne for-seariað ne heora sƿetnysse ne forleosað ·
ne heora ƿlita ne aƿent to ƿyrsan hiƿe ·
ne hí nan man ne gesihð butan se þe | clænnysse lufað ·
⁊ þu ualeriane for-ðan-þe ðu lufast clænnysse ·
se hælend þe het biddan sƿa hƿilce bene sƿa þu ƿille ·

087
Þa cneoƿode se cniht ⁊ cƿ̅ to þam engle ·

088
Næs me nan þing sƿa leof on þysum life ƿunigende
sƿa me ƿæs min broþor · ⁊ bið me un-eaþe
 ic beo alysed · ⁊ he losige on ƿitū ·

091
Þas bene ic bidde  min broþor tiburtius
beo alysed þurh god ⁊ to geleafan gebiged ·
⁊ he do unc begen him to biggengum ·

094
Þa cƿ̅ se engel eft mid blisse him to ·

094
Forþan-þe þu þæs bæde
þe bet gode licað þin broðor tiburtius
bið gestryned þurh þe to þam ecan life ·
sƿa sƿa þu gelyfdest on god þurh cecilian lare ·
⁊ git sceolan begen (þu ⁊ þin broðor) [sic @ Skeat] beon gemartyrode samod ·
⁊ se engel þa ge-ƿende up to heofonū ·

100
Hi smeadon þa mid glædnysse · ⁊ embe godes ƿillan spræcon ·
oþ- his broþor com bliðe on mergen him to ·
⁊ cyste hí butu · ⁊ cƿ̅ mid blisse ·

103
Ic ƿundrige þearle hu nu on ƿintres dæge
her lilian blostm oþþe rosan bræð ·
sƿa ƿynsumlice ⁊ sƿa ƿerodlice stincað ·

106
Ðeah þe ic hæfde me on handa þa blostman ·
ne mihton hi sƿa ƿynsumne ƿyrt-bræð macian ·
⁊ ic secge to soþan  ic sƿa eom afylled
mid þā sƿetan bræða · sƿylce ic sy geedniƿod ·

110
Þa cƿ̅ se broðor · þurh mine bene þe com
þæs ƿynsuma bræð to  þu ƿite heonan-forð
hƿæs blod readaþ on rosan gelicnysse ·
⁊ hƿæs lichama hƿitað on lilian fægernysse ·

114
Ƿe habbað cyne-helmas halige mid us
scinende sƿa sƿa rose · ⁊ snaƿ-hƿite sƿa sƿa lilie ·
þa þu ne miht geseon þeah þe hí scinende beon ·

117
Þa cƿæð tiburtius ·

117
Sege me | broðor min · gehyre ic þis on slæpe ·
oððe þu hit sægst on eornost ·

118
Se oðer him cƿ̅ to ·

119
Oð þis ƿe leofodon sƿilce ƿe on slæpe ƿæron ·
ac ƿe synd nu geƿende to soðfæstnysse ·
þa godas þe ƿe ƿurþodon syndon gramlice deofla ·
þa cƿ̅ se oþer ·

122
Hu ƿearð þe  cuþ? [sic @ Skeat]

123
Ualerianus andƿyrde ·

123
Godes engel me tæhte ·
⁊ þon\textit{e} þu miht geseon gif ðu soðlice bist
on fulluhte aþƿogen frā þā fulū deofol-gilde ·

126
Hi spræcon þa sƿa lange · oð- hé to ge-leafan beah ·
⁊ se broðor ƿolde  he ƿurde gefullod ·

128
Þa befrán tiburtius hƿa hine fullian sceolde ·

129
Se oðer him cƿ̅ to ·

129
Urban᷒ se papa ·

130
Eft þa tiburtius hī ⁊ƿyrde ⁊ cƿ̅ ·

131
Se is geutlagod ⁊ lið him on digelan
for his cristen-dome · ⁊ gif ƿe cumað him to ·
ƿe beoð geƿitnode · gif hit ƿyrð ameldod ·
⁊ þa hƿile þe ƿe secað sƿa sƿa hit gesǽd is
god-cundnysse on heofonū · ƿe graman gemetað ·
⁊ lif-leaste on eorðan gif ƿe his lare folgiað ·

137
Þa cƿ̅ cecilia sona mid ge-bylde ·
gif þis lif ƿære ana · ⁊ oþer nære selre ·
þonn\textit{e} mihte ƿe ondrædan us deaðes rihtlice ·

140
Þa axode tiburtius · is ænig oþer lif? [sic @ Skeat]

141
Cecilia him cƿ̅ to ·

141
Cuð is gehƿilcū menn
 þis lif is gesƿinc-ful · ⁊ on sƿate ƿunað ·

143
Þis líf bið alefed on lang-sumū sarū ·
⁊ on hætum ofþefod · ⁊ on hungre geƿæht ·
mid mettū ge-fylled · ⁊ modig on ƿelū ·
mid hafen-leaste aƿorpen ⁊ ahafen þurh iugoðe ·
mid ylde gebiged · ⁊ to-bryt mid seocnysse ·
mid unrotnysse fornumen · ⁊ geangsumod þurh cara ·
þonn\textit{e} cymð him deað to · ⁊ deð of ge-mynde
ealle þa blysse þe he breac on his life ·
⁊ on þā ecan life þe æft̅ þysum cymð
bið þā rihtƿisū for|gifen rest · ⁊ gefea ·
⁊ þam unrihtƿisū þa ecan ƿita ·

154
Þa cƿ̅ tiburtius · hƿa cō þanon hider
þe mihte us secgan gif hit sƿa ƿære? [sic @ Skeat]

156
Cecilia þa arás · ⁊ mid anrædnysse cƿ̅ ·

157
Ealle ge-sceafta scyppend ænne sunu gestrynde ·
⁊ forð-teah þurh hine sylfne þone frofer gast ·
þurh þone sunu he gesceop ealle gesceafta þe syndon ·
⁊ hí ealle gelyffæste þurh þone lifigendan gast ·

161
Þa ⁊ƿyrde tiburtius ·

161
Ænne god gebodiað ·
⁊ hu-meta namast þu nam-cuðlice þry godas ·

163
Cecilia him ⁊ƿyrde ·

163
An god is ælmihtig
on his mægen-þrymnysse ƿunigende · Ðon\textit{e} arƿurðiað ƿe cristenan
æfre on þrynnysse · ⁊ on soðre annysse ·
for-þan-þe fæder · ⁊ sunu · ⁊ se frofer gast
an gecynd habbað · ⁊ ænne cyne-dom ·
sƿa sƿa on anū men synd soðlice þreo þing ·
andgit · ⁊ ƿylla · ⁊ geƿittig gemynd ·
þe anum men gehyrsumiaþ æfre togædere ·

171
Þa feoll tiburtius forht to hire cneoƿū ·
⁊ clypode hlude · ⁊ cƿ̅ mid geleafan ·

173
Ne þincð me  þu spræce mid menniscre spræce ·
ac sƿilce godes engel sylf spræce þurh þe ·
ac ic axie git be þam oþrū life
hƿa  gesaƿe · ⁊ siððan come hider ·

177
Hƿæt þa cecilia him snoterlice andƿyrde ·
⁊ sæde hu se hælend of heofonum cō to us ·
⁊ hƿylce ƿundra he ƿorhte on þisre ƿorulde fela ·
⁊ hu he þa deadan arærde of deaðe to life ·
⁊ hu he sylf of deaðe on þam þriddan dæge arás ·
⁊ fela þincg him sæde sƿutellice be criste ·

183
Þa ƿeop tiburtius ⁊ geƿilnode georne
 he gefullod ƿurde æt þam fore-sædan papan ·
⁊ se broþer siþode sona forð mid him ·
⁊ cydde þam papan hƿæt hí gecƿeden hæfdon ·

187
Se papa ða urbanus blis|sode on gode ·
⁊ gefullode sona þon\textit{e} gesæligan cniht ·
⁊ sæde him geleafan geond seofon dagas on án ·
oþ  he fulfremod ferde eft ongean ·

191
He beget þa æt gode þa gastlican gesælþa ·
sƿa  he dæg-hƿamlice drihtnes englas geseh ·
⁊ sƿa hƿæs he ge-ƿilnode · him ne forƿyrnde god ·
⁊ ƿorhte gelome ƿundra þurh hine ·
⁊ þurh his broðor sƿa sƿa béc secgað ·

196
Þa ƿæs on rome byrig sum reðe cƿellere
almachius gehaten · se ƿæs heah-gerefa ·
⁊ he mid manegum ƿitū gemartyrode þa cristenan ·
þa ða he of-axian mihte · ⁊ man ne moste hí bebyrigan ·

200
Ualerianus þa ⁊ his fore-sæda broþor
bebyrigdon þa martyras þe se man-fulla acƿealde ·
⁊ ælmyssan dælde dæghƿamlice þearfū ·
oð  se arleasa ehtere of-axode heora dæda ·

204
Hƿæt þa almachius het þa men gelangian ·
⁊ axode hi sona mid sƿiðlicre þreatunge
hƿi hí þa be-byrigdon þe his beboda for-saƿon ·
⁊ for heora scyldum ofslagene lagon ·
oþþe hƿi hí dældon dearnunga heora æhta
ƿaclicū mannū unƿislicum ræde ·

210
Þa ⁊ƿyrde tiburtius þam arleasan ⁊ cƿæð ·

211
Eala gif þa halgan þe þu hete ofslean
⁊ ƿe bebyrigdon · ƿoldon us habban
huru him to þeoƿum to heora þenungū ·

214
Hi þa sƿa lange motodon · oþ  se manfulla hét
mid saglum beatan þone oþerne broþor ·
⁊ sū ræd-bora þa to þam reðan þus cƿ̅ ·

217
Hát hí leof acƿellan · nu hí cristene synd ·
gif þu þonne elcast · heora æhta hí dælað
þearfū · ⁊ ƿædlum · ⁊ þu ƿitnast hí siððan ·
⁊ næfst þa æhta for þinre ælcunge ·

221
Almachius þa hét his manfullan | cƿelleras
lædan þa gebroðra on bendū togædere
to þam hæþengilde · ⁊ het hí geoffrian
oþþe hí man ofsloge · mid sƿurde þær-rihte ·

225
Hi lædde þa maximus sƿa se manfulla hét
mid oþrum cƿellerū to þære cƿealm-stoƿe ·

227
Þe [sic @ Skeat] ƿeop maximus for-þan-þe hí ƿoldon sƿeltan
⁊ axode þa gebroðra hƿi hí sƿa bliþelice eodon
to heora agenum slege · sƿylce to gebeorscipe ·

230
Þa cƿ̅ se yldra broþor ·

230
Noldon ƿe efstan to deaþe
mid sƿa mycelre blisse · gif ƿe to beteran life
soðlice ne becomon siððan ƿe ofslagene beoð
to þam ecan life · sƿa sƿa ƿe leornodon to soþan ·

234
Betƿux þære tihtinge þa þa hí tengdon forð ·
þa cƿ̅ se maximus to þam martyrum þus ·

236
Ic ƿolde eac forseon þisre ƿorulde sƿæsnysse ·
gif ic ƿiste to geƿissan  eoƿre ƿord ƿæron soþe ·
þa cƿ̅ se gingra broðor of þam bendū him to ·

239
Ure driht\textit{en} crist deð  þu ge-sihst
þonn\textit{e} ƿe ofslagene beoð hu ure saƿla farað
mid ƿuldre to him · gif þu ƿylt nu behatan
 þu mid eallū mode · þin mán behreoƿsige ·

243
Maximus þa cƿ̅ to þā martyrum þus ·

244
Fyr me forbærne gif ic ne buge to criste ·
siþþan ic geseo hu eoƿre saƿla farað
to þam oþrum life þe ge embe sprecað ·

247
Þa cƿædon þa halgan gebroþra þe he on bendum lædde ·

248
Bebeod þysum cƿellerum  hí us cuce healdan
on þinum agenum huse · nu þas ane niht ·
oð þu sy gefullod frā fyrnlicum synnū ·
 þu mote geseon þa ge-sihðe þurh god ·

252
Hi ƿurdon þa gebrohte on bendum to his huse ·
⁊ cecilia seo eadige mid arƿurðum sacerdum
þider com sona · ⁊ hí sæton þa niht
embe crist sprecende · oþ þa cƿelleras gelyfdon
⁊ ƿurdon ge-fullode æt þam fore-sædū | preostum ·

257
Hƿæt þa on dægræd  deorƿurðe mæden
cecilia clypode · ⁊ cƿ̅ to him eallum ·

259
Nu ge la godes cempan · aƿurpað caflice eoƿ fram
þæra þeostra ƿeorc · ⁊ ƿurðað ymbscrydde
mid leohtes ƿæpnū · to þysum geƿinne nu ·

262
Ge habbað gecampod sƿiðe godne campdom
eoƿerne ryne ge gefyldon ⁊ geleafan geheoldon ·
gaþ to þam ƿuldor-beage þæs ƿynsuman lifes ·
þonne (sic) se riht-ƿisa dema deð eoƿ to edleane ·

266
Hi ƿurdon þa gelædde for heora geleafan to slege ·
⁊ mid sƿurde beheafdode · þa beheold maximus
⁊ sæde mid aþe to þam ymbstandendum ·

269
Ic ge-seah soðlice mid þam þe hi ofslagene ƿurdon ·
godes englas scinende on sunnan gelicnysse
fleogende him to · ⁊ under-fengon heora saƿla ·
⁊ þa saƿla ic ge-seah sƿiðe ƿlitig faran
forð mid þam englum on heora fiðerum to heofonū ·

274
Þa þa maxim᷒ sæde sƿa soðlice ðas ƿord
ƿeopendū eagum · þe [sic @ Skeat] geƿendon þa hæþenan
manega to geleafan frā heora leasum godum ·

277
Almachius þa ofaxode  se arƿurða maxim᷒
mid eallū his hiƿum on þone hælend gelyfde ·
⁊ ƿæron gefullode · ƿearð þa him gram
⁊ het hine sƿingan mid leadenum sƿipum
oþ  he geƿát of ƿorulde to criste ·

282
Cecilia þa sona þone sanct bebyrigde
on stænenre þryh on þam stede þe lagon
þa tƿegen gebroþra bebyrigde on ǽr ·

285
Heo dælde þa siððan digellice þearfum
hire brydguman æhta · ⁊ his broþor þing ·
⁊ almachius ƿolde ƿitan ymbe þa æhtan (sic).
sƿylce heo ƿydeƿe ƿære · ⁊ heo ƿearð þa geneadod
 heo offrian sceolde þā arleasum godum ·

290
Þa ƿeopon þa hæðenan  sƿa ƿlitig fæmne ·
⁊ sƿa æþel-boren ƿimman mid ƿisdome afylled ·
ƿolde | deað þroƿian on ƿitum sƿa Iung ·

293
Þa cƿ̅ cecilia ⁊ sæde him eallum ·

294
Ne bið se forloren þe lið for gode ofslagen
he bið sƿa aƿend to ƿuldre of deaðe ·
sƿilce man lam sylle · ⁊ sylf nime gold ·
sƿilce he sylle ƿác hús · ⁊ ƿuldor-ful under-fó ·
sylle geƿitendlic · ⁊ ungeƿitendlic under-fó ·
sylle ƿacne stán · ⁊ ƿurðfulne gym under-fó ·

300
Heo tihte þa sƿa lange þa ungeleaffullan hæðenan
oð  hí ealle cƿædon mid anre stemne þus ·

302
Ƿe gelyfað  crist godes sunu soðlice god is
þe þe þyllice under-feng him to þinenne on ƿorulde ·

304
Þa ƿurdon gefullode · feoƿer hund manna
on cecilian huse þam hælende to lofe ·
⁊ se papa mæssode þam mannū gelome ·
on þā ylcan huse · ⁊ se hæðenscipe ƿanode ·

308
Almachius se arleasa hét þa ardlice gefeccan
þa eadigan cecilian · ⁊ hí axode sona
[of] [not in MS.] hƿylcere mægðe heo ƿære · ⁊ hí motodon lange ·
oþ þā deman ofþuhte hyre drystig-nyss ·
⁊ cƿ̅ orhlice eft to þam mædene ·

313
Nast þu mine mihte · ⁊  mæden hī cƿ̅ to ·

314
Ic secge gif þu hætst hƿilce mihte þu hæfst ·

315
Ælces mannes miht þe on modignysse færð ·
is soðlice þam gelíc sƿilce man siƿige
ane bytte · ⁊ blaƿe hí fulle ƿindes ·
⁊ ƿyrce siððan an þyrl þonn\textit{e} heo to-þunden bið
on hire greatnysse þonne togæð seo miht ·

320
Almachius hire cƿ̅ to þa þa hi campodon mid ƿordum

321
Hƿæt þu ungesælige · nast þu  me is geseald
anƿeald to ofsleanne ⁊ to edcucigenne ·
⁊ þu spræcst sƿa modelice mine mihta tælende ·

324
 mæden hī cƿ̅ to ·

324
Oþer is modignyss ·
oþer is anrædnyss · ⁊ ic anrædlice spræc ·
na modelice · forþan-þe ƿé modignysse
eallunga onscuniað · ⁊ eft heo cƿ̅ hī to ·
| þu cƿæde  þu hæfdest to acƿellene anƿeald ·
⁊ to edcucigenne · ac ic cƿæðe  þu miht
þa cucan adydan · ⁊ þam deadan þu ne miht
eft líf forgifan · ac þu lyhst openlice ·

332
Almachius hire ⁊ƿyrde ·

332
Aƿurp þine dyrstignysse
⁊ geoffra þam godū arƿurðlice onsægednysse ·

334
Cecilia him cƿ̅ to · cunna mid grapunge
hƿæðer hí stanas synd · ⁊ stænene anlicnysse
þa þe þu godas gecigst begotene mid leade ·
⁊ þu miht sƿa ƿitan geƿislice mid grapunge
gif ðu geseon ne miht  hi synd stanas ·

339
Hi mihton ƿel to lime · gif man hí lede on ád ·
nu hí ne fremiað hī sylfum · ne soðlice mannum ·
⁊ hí mihton to lime gif hí man lede on fyr ·

342
Þa ƿearð se arleasa dema deoflice (sic) gram ·
⁊ hét hí lædan sona · ⁊ seoðan on ƿætere
on hire agenū huse for þæs hælendes naman ·

345
Þa dydon þa hæþenan sƿa sƿa hí hét almachius ·
⁊ heo læg on þam bæðe bufan byrnendum fyre ·
ofer dæg · ⁊ niht · ungederodum lichaman ·
sƿa sƿa on cealdum ƿætere ·  heo ne sƿætte furðon ·

349
Hi cyddon þa almachie hu  mæden þurh-ƿunode
on þā hatū baðe mid halū lichaman ·
⁊ furþon butan sƿate · þa sende he ænne cƿellere to ·
⁊ hét hí beheafdian on þam hatan ƿætere ·

353
Se cƿellere hí sloh þa mid his sƿurde
ænne eft · ⁊ þryddan siðe · ac hire sƿura næs forod ·
⁊ he forlét hí sona sƿa samcuce licgan ·
forþam-þe ƿitan cƿædon  nan cƿellere ne sceolde
feoƿer siðan slean to · þonn\textit{e} man sloge scyldigne ·

358
Heo leofode þa þry dagas · ⁊ þa geleaffullan tihte ·
⁊ hire mædena betæhte þam maran papan ·
⁊ hire hus ƿearð gehalgod to haligre cyrcan ·

361
Þær ƿurdon þurh god ƿundra ge|lome
⁊ urban᷒ se papa bebyrigde hí arƿurðlice ·
to ƿuldre þam ælmihtigan þe on ecnysse rixað · \textsc{amen}.
