\textsc{kl̅ inuar\textit{ii}. depositio sci̅ basilii episcopi.}

001
\textsc{Basilivs ƿes ge-haten svm halig biscop ·}
se ƿæs fram cyld-hade · sƿiðe ge-healdsum ·
þeah þe he to langū fyrste · ún-ge-fullod ƿære ·

004
His fæder · ⁊ his frynd hine be-fæstan tó | lare
to ƿoruld-ƿis-dome · ða þa he syfon ƿyntre ƿæs ·
forþan þe on þam tíman ne teah nan æðel-borennyss\textit{e} ·
nænne man to ƿurð-scype · butan he ƿisdom ·
ær ðam lange leornode æt gelæredū uðƿytū ·

009
Þa ƿunode se cnæplinge on cappadoniscre byrig ·
fíf geár on lare · ⁊ færde to grecum ·
tó atheniscre byrig · seo ƿæs þá bremost on láre ·
⁊ eubolus se uð-ƿyta · þe þær yldost ƿæs on ƿysdome ·
underfæng þonn\textit{e} cnapan · sƿá sƿá he frymdig ƿæs ·
tó larlicre scole · ⁊ he leornode þá
sƿá  ða uðƿytan · his andgytes ƿundrodon ·

016
On þære ylcan scole ƿæs seo ƿælreoƿa iulianus ·
cristen frā cyld-hade · se ƿearð casere siððan ·
⁊ aƿearp his ge-leafan · ⁊ ge-ƿende to deofle ·

019
Eac þær leornode · on þære ylcan scole ·
se æðela Gregorius se ðe eft ƿearð biscop ·
⁊ fæla ƿundra ƿorhta (sic) · sƿá sƿá ƿyrd-ƿryteres secgað ·

022
Basilius ða ƿunode mid þam uþ-ƿytan
on lare ealles fíftyne gǽr ·
⁊ eallne þone ƿysdom ƿundorlice asmeade ·
þe grecisce lareƿas him læran cuðan ·

026
Ac seo lár ne mihte · þe butan ge-leafan ƿæs ·
þam cneorð-læcendum cnihte cyðan be his scyppende ·
þonn\textit{e} þe he sohte · þeah þe heo him secgan ne cuðe ·

029
Him becom þá on mód þurh mynegunge godes ·
 heo sceolde secan þa soðan lare ·
on cristenū bocū · be his scyppende ·

032
Hƿæt þá basilius · bliðlice ferde ·
to egypta lande · ⁊ þær leornode tƿelf monað ·
on halgū bocum · be þæs hælendes fære ·
hu he þisne middan-eard mid him sylfū alysde ·

036
Æfter geares fyrste · ferde him eft ongean: [sic @ Skeat]
to his ealdan lareoƿe · ⁊ lærde hine be criste
hú mild-heort-lice he alysde mancynn | on rode ·
⁊ hú hé of deaðe arás · on ðam þriddan dæge: [sic @ Skeat]
⁊ to heofonū astáh · to his halgan fæder ·

041
Eubolus se uðƿyta þá ƿearð
sƿá mycclū of-lyst · basilies lare ·
 him ne hlyste nanes metes ·
ác hí smeadon · ðry dagas · sƿiðe smea-þancollice ·
ymbe  éce líf · ⁊ ætes ne gymdon ·

046
Þá gelyfde se uðƿyta · ón þonn\textit{e} ælmihtigan gód ·
⁊ be-tæhte his æhta · ealle basilie ·
cƿæð  hé æfre ƿolde ƿunian mid him ·

049
Basilius þá herede þone hælend mid ƿordū ·
⁊ cƿæð to eubole his ealdan lareoƿe ·

051
Uton nú aspendan · úre spéda on þearfum ·
⁊ sƿá mid ge-bylde bugan tó fulluhte ·
alysde frā bendū · þissere leasan ƿorulde ·

054
Ðá dydon ða ƿytan · sƿá sƿá hī bam ge-ƿearð ·
dældon heora æhta · ealle þearfū ·
⁊ ferdon to hierusalem · fulluht secende ·
⁊ manega hæðena manna · þurh hí
ge-bugan · to drihtne · mid ge-leafan on-bryrde ·

059
Hi coman ða siððan to ðære fore-sædan byrig
hierusalem · þær se hælend ðroƿade ·
⁊ ge-sohtan þone biscop · þe ða burh beƿyste ·
bædon fulluhtes · æt his fotū licgende ·

063
Se biscop ƿæs halig ƿær · ge-haten maximinus ·
⁊ ƿel-ƿyllend-lice hym ge-tyðode · þæs ðe hí ge-ƿylnodon ·
⁊ sona hym mid ferde · to þære [floƿendan] éá
iordanis ge-haten · on þære ƿǽs seo hælend ge-fullod ·

067
Hƿæt ða basilius hine to eorþan astræhte ·
⁊ mid ƿope geƿylnode · sum geƿis tacen æt gode ·
his geleafan to trymminge · ⁊ alede his rǽf ·
on þæra éá ofre · & [sic @ Skeat] eode in nacod ·

071
Þá ge-nealæhte seo biscop · ⁊ mid bletsunge hine gefullode ·

072
Efne þa færlice · com fyr of heofonum ·
⁊ án scinen|de culfre · scǽt of þam fyre ·
into ðære éá · ⁊ astyrede ðæt ƿæter ·
fleah siþþan úpp · forðrihte to heofonum ·
⁊ basilius eode · of þæm fant-baðe sona ·
⁊ seo biscop hine be-ƿæfde · ƿundriende þæs tacnes ·

078
He gefullode eac siððan · þonn\textit{e} fore-sædan eubolū ·
⁊ hí begen gesmyrode mid gehalgudū ele ·
⁊ eac gehuslode · mid þæs hælendes gerynum ·

081
Hí ƿunodon þá begen mid þæm biscope ofer geár ·
⁊ siðan geƿendon tó anre ƿid-gyllan byrig ·
antiochia gecíged · seo soðlice ƿæs mid cristendóme ·
afylled · gefyrn on eald-dagum ·

085
Þa gehadode seo biscop · basilium tó diacone ·
⁊ hé æfter fyrste · ferde mid eubole ·
tó his agenū æþele · þe he ón ge-boren ƿǽs ·

088
Ðá mid þā þe hí cóman tó cappadoniscre scyre
⁊ eodon intó þære byrig þá ƿearð þā biscope gesƿutelod ·
on gastlicre gesihðe · be ðam godes mannū ·
⁊  basilius sceolde beon biscop æfter him ·

092
Þá aƿóc eusebius · þære ceastra bisceop ·
⁊ asende his preostas · sona him to-geanes ·
hét him gelangian · þa gelyfeden men tó ·
⁊ sæde his ceaster-ge-ƿarū · hƿæt hé geseah be hím ·

096
Hi ƿurdon ðá under-fangene mid fulre estfulnesse ·
⁊ seo halga bisceop · hí heold arƿurðlice ·
þearle ƿundriende heora · ƿysdomes deopnysse ·

099
Þá æfter lytlum fyrste · forð-ferde seo bisceop ·
⁊ basilius sé byleƿitta ƿearð to bisceope gehalgod ·
⁊ ón his setle ahafen · sƿá sƿá hé geséah on ǽr ·
þurh godes aƿrygennysse þa þa hí ƿið his ƿerd ƿæron ·

103
Hƿæt ðá basilius his bisceop-dom ge-heold ·
mid mycelre arƿurð-nysse · þurh þæs ælmihtigan ƿissunge ·
⁊ godes gelaþunge · | mid lare ge-trymde ·

106
Hé bæd þonn\textit{e} ælmihtigan god ·  hé hím ge-ƿissode ·
 hé mid agenre spræce · hím offrian mihte ·
ðá lyflican on-sægednisse · mid soð-fæstre þenunge ·

109
Æft̅ þam gebede · he ƿearð sƿiðe on-bryrd ·
þurh þone halgan gast · & [sic @ Skeat] se hælend hím com tó
on sumere nihte · mid his apostolū ·
⁊ aƿrehte basilium · cƿæð  he his bena ge-hyrde ·
þa stód se hælend sylf · æt þam halgan ƿeofode ·
⁊ mid his halgū handum · husel senode ·
⁊ þam bisceope tæhte · þæs þe hé biddende ƿǽs ·

116
He cƿæð to basilie · beo þín muð afylled
mid haligre herunga · æfter þinre béna ·
 ðu mid agenre spræce geoffrian mæge ·
þá liflican onsægednysse · mid soðre þenunge ·
þa ƿearð se bisceop mycclū ablicged ·
⁊ genam  husel þe se hælend ge-bletsode ·
tó-bræc on þreo · ⁊ ón-byrgede anes dæles ·

123
Þone oðerne dǽl hé dyde gehealden
mid hím tó be-byrgenne · æft̅ his forð-siðe ·
þone ðryddan dæl he dyde on-sundor ·
⁊ het hím smiðian on smætū golde ·
anre culfran anlicnysse · ⁊ þá úp-ahéng ·
bufan þā altare · ⁊ þǽr ón ge-dyde ·
þone ðryddan dǽl · þæs deorƿurðan husles ·
⁊ seo culfra siþþan · simle hí astyrede ·
æt basilies messan þriƿa mid þā húsle ·

132
Eubolus se uðƿyta · ⁊ þá yldostan preostas ·
stoden æt þæra dura · stariende on  leoht.
⁊ be-heolden þa apostolas · þe mid þam hælende coman ·
mid ƿuldre ge-fræteƿode · ⁊ hí ƿurdon áfyrhte ·

136
Hi ge-hyrdon þa stemne þæs halgan sanges ·
⁊ basilium gesaƿon · binnan æt þæm ƿeofode ·
⁊ feollan tó his fotum mid fyrhte fornumene ·
þa ða hé út-eode · ⁊ him eall sædon · hƿæt | hí þǽr gesaƿon.

140
Se bisceop þæs ðancode · mid blyðū mode ·
⁊ þam folce sæde siððan lár-spell ·

142
Ƿitodlice basilius · ge-byld þurh his drihten
be ende-byrdnyss aƿrát · ealle ða þenunga
þæra halgan mæssan · sƿá sƿá hit healdað grecas ·

145
He aƿrát eac munuc-regol · mid mycelre gehealdsumnysse ·
þone þe ðá easternan · ⁊ eac sƿylce grecas
ánmodlice healdað · þeah þe he hefegra sy ·
þonne se ðe benedictus siþþan ús gebysnode ·
sƿylce tó anginne · agenre ge-cyrrednysse ·
ác he tihte us · on æfteƿeardan þæs ylcan regoles ·
to geðungenra lareoƿa · lifes drohtnungum ·
⁊ tymde to þam regole · þe basilius gesette ·

153
Sum Iudeisc man ƿolde · ge-ƿytan to soþan
be ðære halgan mæssan · hƿylce mihte heo hæfde ·
⁊ be ðam halgan husle · þeah þe he hæðen ƿære ·

156
Eode þá to mæssan mid oðrum mannū ·
⁊ hlosnode georne be ðære liflican onsægednysse ·

158
Þá mid ðam þe basilius · to-brǽc  husel ·
þa þuhte þam Iudeiscan · sƿylce he tó-dælde án cyld ·
eode sƿá þeah mid oðrum mannū earhlice tó husle ·
⁊ him ƿearð ge-seald an snǽd flæsces ·
⁊ he sǽp of ðæm calice eac sƿylce blód ·

163
Heold sƿá þeah sumne dæl hám to berenne mid him ·
⁊ æt-æƿode his ƿife · ⁊ ge-ƿis-lice sæde ·
hƿæt hé sylf ge-seah · ⁊ siððan þæs on mergen ·
com tó basilie biddende fulluhtes ·

167
Hƿæt þá se bisceop hine bliþelice gefullode ·
⁊ ealle his hiƿan on þæs hælendes naman ·

169
He eode æfter mæssan út · of þam temple ·
⁊ efne þa sona hine ge-sohte an ƿíf
biddende his þingunge to anum ge-þungenum ealdor-men ·

172
Basilius þá aƿrát þa earman ƿífe án ge-ƿryt
to þæm ealdormenn on þisū andgite ·

174
Þis earme ƿíf me ge-sohte · | sæde  ic mihte hyre
to ðe ge-þingian · þonne cyð þu nu ic bidde
gif ic sƿá ƿél ƿið þe mæg · sƿá  ƿif truƿað ·

177
Þa rædde se aldorman  ærend-geƿrit ·
⁊ sende him ongean sona on geƿryte ·
cƿæð þæt [sic @ Skeat] hé ƿolde þā ƿífe gemyltsian ·
for his þingunge · ac hé sƿá þeah ne mihte
 gafol alecgan · þe heo ge-læstan sceolde ·

182
Þa asende se bisceop to þam foresædon ealdormenn ·
eft oðer geƿryt · mid þysū andgyte ·

184
Gif þú ƿoldest myltsian · ⁊ sƿá þeah ne mihtest ·
þær is sum beladung on þære sægne ·

186
Gif þu þonne mihtest myltsian · ⁊ noldest ·
ge-bringe þe se hælend to hyre hafen-leaste ·
 þu ne mæge myltsian þeah þú ƿylle ·

189
Þa æfter sumum fyrste him ƿearð sƿiðe gram
se healica casera · ⁊ hét hine ge-bindan ·
⁊ him to ge-bringan bysmorlice on hæfte ·

192
Ða asende se ealdorman sona to basilie ·
biddende earmlice ·  he þone geyrsodon casere
þurh his ge-bedu ge-liðgode · ⁊ hit gelamp sƿá ·

195
Þa ymbe syx dagas · se casere het sendan
ongean þone ge-sƿæncten ealdormán ·
of þæm nearƿum bendum · ⁊ him þá bliðe ƿæs ·

198
Ða com se ealdorman to þam arƿurðan biscope ·
þancode his þingunge · ⁊ þam earmū ƿife
be tƿifealdum forgeald · þæs þe he hyre benam ·

201
Þes ylca bisceop · þe ƿe ymbe sprecað
sæde be him sylfum on sumne timan ·
 hé næfre on his lífe ne come neah ƿífe ·
þurh hæmed-þíng · ác heold his clænnysse ·

205
On sumū dege ferde · seo fore-sæda bisceop ·
þa rád Iulianus se arlease casere ·
mid mycelra fyrdinge · sƿiðe fús to ƿíge ·
⁊ ge-cneoƿ basilium · ⁊ cƿæð hī sóna tó ·

209
Ic hæbbe þe ofer-þogen · on ge-þun|genre lare ·
⁊ on uðƿytegunge ·

210
Him and-ƿyrde se bisceop ·

211
Forgeafe god ælmihtig ·  ðu fyligdest ƿysdome ·
⁊ bead him mid þam ƿorde þry berene hlafes ·
sƿylce for bletsunge · þæs þe he sylf brǽc ·

214
Ða hét se arleasa onfón þæra hlafa ·
⁊ syllan þam godes menn · gærs to-geanes ·
⁊ cƿæð mid hospe · horse mete ís bere ·
 hé ús forgeaf · underfó hé gærs ·

218
Þa underfæng se halga · þa handfulle ⁊ cƿæð ·

219
Ƿe budon þé casere · þes þe ƿé sylfa brucað ·
⁊ þú sealdest ús to-geanes ·   ðe unge-sceadƿyse nytena
habbað him to big-leofan · gebysmriende ús ·

222
Þa ge-bealh hine se casere · ⁊ cƿæð · mid ge-beote ·
þonne ic eft ge-cyrre · sigefæste frā fyrde ·

224
Ic aƿeste þinne buruh · ⁊ geƿyrce tó yrð-lande ·

225
Ic ƿát þine dyrstignysse · ⁊ þine burh-ƿara ·
þe tó-bræcon þa anlicnysse · þi ic sylf arærde ·
⁊ mé to þære gebǽd ge-bygdum cneoƿū ·

228
Æfter þysū ƿorde hé geƿende to persum ·
⁊ basilius cydde · his burh-ƿarū þís ·
⁊ nam him to ræde  hí þone reðan casere
mid sceattū gegladodon · þonne he of þam siðe come ·

232
Hƿæt þa seo burh-ƿare bliðelice ge-gaderode
un-gerim feos · æt-foran þam bisceope ·

234
Þa bead he þam folce þreora daga fæsten ·
⁊ hét hí astígan úp to anre sticolre dune ·
on þære ƿæs gefyrn · fore-mære tæmpl ·
sce̅ marian ge-halgod · mid healicū ƿurð-mynte ·
⁊ hí æt þære halgan stoƿe þone hælend bædon ·
 he hraðe to-ƿurpe þæs ƿæl-reoƿan andgyt ·
⁊ hí ahrædde ƿiþ ðone reðan casere ·

241
Þa ge-seah se biscop · þá þá hí sƿiðost bædon ·
on sumere nihte · sca̅ marian cuman ·
mid heofonlicum ƿerode to þære halgan | stoƿe ·
⁊ cƿ̅ · to ðam halgū · þe hyre gehendost stodan ·

245
Clypiað þone martyr mercuriū to mé ·
 hé ardlice fare · to þam arleasan Iuliane ·
⁊ hine acƿelle · for þan þe he criste ƿið-sóc ·
⁊ be minū sunu · þā soðan gode ·
tǽl-lice sprecþ · mid to-þundenū mode ·

250
Þa com mercurius · to ðære mæran cƿene ·
mid his ge-ƿæpnunge · ⁊ ƿearð sona asend ·
frā cristes meder · to þæs caseres slǽge ·

253
Ða ƿearð basilius · þearle afyrht ·
⁊ eode mid eubole eft to ðære byrig ·
⁊ siþþan to ðan sce̅ · þe on ðæra cyrcean læg ·
mercurius · se martyr mid mycclū ƿurð-mynte ·
⁊ sohte his ƿæpnu · ác hé ne ge-seah hí na hƿær ·

258
Þá axode hé þone cyrcƿeard · be þæs sce̅s ƿæpnū ·
⁊ hé sƿór  hí ƿæron ge-ƿyslice · þǽr on æfen ·

260
Þá on-cneoƿ se bisceop · cuðlice his ge-sihðe ·
⁊ eode eft to ðam munte · mid mycelre blysse ·

262
Kydde þam folce  se casere ƿæs of-slegen ·
on þære ilcan nihte · sƿá sƿá him æt-eƿod ƿǽs.

264
He eode eft ongean to þam arƿurðan sce̅ ·
ƿolde ge-ƿytan · gif his ƿæpnu coman ·

266
Ðá stód his franca þǽr · fula be-gleddod ·
mid Iulianes blode · binnan þam gesceote ·

268
Efne þæs ymbe seofan niht · cō to þære ylcan ceastre ·
án þæs caseres þegna · ⁊ cydde þære burh-ƿare þis ·

270
Iulian᷒ ƿycode ƿið þá éá eufraten ·
⁊ him ofer-ƿacedon syfan-fealde ƿeardes ·
þa com sū cempa · uncuð us eallum ·
sƿíþe ge-ƿæpnod · ⁊ hyne sona þurh-þydde ·
mid egeslicū onhræse · ⁊ ne æteoƿde siððan ·
þa hrymde Iulian᷒ mid hospe ·
⁊ earmlice ge-ƿát · on ure ge-ƿyt-nysse ·

277
Ðus cydde se cempa · ⁊ ge-cneoƿode to þam bisceope
ful|luhtes biddende · ⁊ se bisceop him þæs ge-tyðode
þa bead basilius þære burh-ƿara heora feoh ·
ac hí ealle cƿædon mid anre stemne ·
gif ƿe þam dædlicam [read dædlicum] þas cyste ge-uðan ·
 hé ne tó-ƿurpe ure ƿynsuman burh ·
myccle sƿiðor ƿe sceolan þam soðfæstan gode ·
þas lac ge-offrian · þe us alysde frā deaðe ·

285
Þu hæfst  feoh mid þé · ge-fada embe loca hu þu ƿylle

286
Ðá nydde se bisceop  hí namon þæne þryddan dæl ·
⁊ þa tƿegen dælas · he dyde to þære cyrcean ·
⁊ to þæs mynstræs neode · mid mænig-fealdum cræftum ·

289
Tƿa gear ríxode þæs reða Iulianus ·
⁊ nolde ge-healdan his preost-had on riht ·
ác truƿode on þone hæðen-scype · þe hine to helle ge-brohte ·

292
Eft on sumne tíman · ƿearð se arfæsta ƿér
for ðan soðan ge-leafan · leaslice ge-ƿreged ·
to ualens þam casere · þe ða cyne-domes geƿeold ·

295
Se ƿæs on criste gefullod · ác he ne cuþe his geleafan ·
ac folgode gedƿylde · þurh gedƿolmanna tihtinge ·

297
Þa hét se casere þone halgan ge-feccan ·
tó antiochia þære ænlican byrig ·

299
Þa mid þam þe se gedƿola · embe his deað smǽda (sic) ·
þa ƿearð his agen sunu yfele geuntrumed ·
⁊ orƿena lifes · lǽg æt forð-siðe ·

302
Þá eode seo cƿén to ðam casere ⁊ cƿæð ·
yfela þu gefadast for gode þinne rǽd
nu sƿelt uncer sunu for ðan soð-fæstan men ·

305
Þá clypode se casere · ⁊ cƿæð to basilie ·
gif þin lar is soð · ⁊ heo gode gelicað ·
gebide for mine sunu ·  his yfel beo aflíged ·

308
Ða cƿæð basilius · beald-lice to þam casere ·
gif þu ƿylt onriht gelyfan · | þonne lifað þin sunu ·

310
He be-hét  hé ƿolde · ⁊ se halga ge-bæd ·
for þæt seoce cyld · ⁊ him ƿæs sona bet ·
þa cƿædon þa ge-dƿól-men · þe dƿelodon þone casere ·
 hé ne sceolde búgan · for basilies lare ·
of his agenū andgyte frā heora æƿfæst-nysse ·
⁊ sædon  his sunu ƿære gesundful þurh hí ·

316
Mid þam þe þa dƿól-men · hine bedydrodon þus ·
þa forð-ferde  cyld · færlice on heora handum ·

318
Eft on oðrum timan · se únge-lyfeda ualens ·
genam godes circean · of þā godes þeoƿum ·
⁊ for-geaf þā gedƿól-mannum · þe hine bedydrodon ·

321
Ða ferde basilius · to ðam fore-sædan casere ·
⁊ mende  unriht · þe ða yfelan hine ongebrohton ·
sƿá  se casere æt nextan · betæhte to his dome ·

324
Hƿæt þa basilius · to þære byrig ferde ·
nícea ge-haten · on þæra ƿæs gehæfd
 fore-sæde mynster · þe ða manfullan abǽdon ·
æt þam unriht-ƿisan casere · ⁊ þa cristenan to-dræfdon ·
þa cƿæþ basilius ·

328
Uton be-lucan þas circan ·
⁊  loc ge-inseglian · ⁊ ge ealle siðþan
ƿaciað þreo niht ƿunigende on gebedum ·
⁊ gif seo cyrce bið geopenad · þurh eoƿre ge-bena ·
habbað hí eoƿ æfre siððan · ⁊ ne sæcgað us nenne þanc ·

333
Gif þone se ælmihtiga god nelle hi eoƿ geopenian ·
þonne ƿacie ƿé ane niht · þone ælmihtigan biddende ·
 he us geopenige þa ge-insæglodan cyrcan ·
⁊ gif heo bið sƿa geopenad · heo bið siðþan ure ·
⁊ gif heo þonné ne biþ · ne bidde ƿe hyre næfre ·

338
Ða ge-licode þam gedƿolum · þæs bisceopes dóm ·
⁊ ƿacodon þa þreo niht · ⁊ on þam þriddan dege
stodan æt þæra cyr|can dura · singende ealle
frā ærne mærien · oð ofer midne dæg ·

342
Ac hi crist ne gehyrde · for þan þe hi ne cuþon hine ·

343
Þa ƿacode basilius · on ge-bedum ane niht
mid þam geleaffullan folce · ⁊ fængon on ærne mærgen
ealle to clypienne · Kyrrieleyson ·
mid hluddre stemne · to ðam leofan hælende ·

347
Þá com færlice mycel ƿynd · ⁊ ƿearp upp þa duru ·
 ðá scytelses to burston · ⁊ heo slóh on þone ƿeall ·

349
Hi eodon þa in · þone ælmihtigan herigende ·
⁊ se bisceop messode · ⁊ bletsode þa ge-leaffullan ·
⁊ fæla þǽra gedƿól-manna · fengon to geleafan ·

352
Ðá ne mihte se casere · ƿið-cƿeþan þā dome ·
ác lét þa godas [read: godes] þeoƿas ·  godes templ bugian ·
⁊ þæra áre brucan þe him ge-ahnod ƿǽs ·
þá fore-sædan gedƿól-men · ƿæron gefullode on gode ·
ac hí ne gelyfdan onriht · on þone lifigendan crist ·
ac mid manegum gedƿyldum dƿelodan þá cristenan ·

358
Sum arƿurþe þegn hæfde ane dohter ·
þá he ƿolde gebringan · binnan sumū mynstre ·
⁊ criste be-tæcan · to his clænan þeoƿdome ·
þa ƿearð an his cnapena · to cuð þam mædene ·
⁊ þurh deofles tihtinge · hí digollice lufode ·
ác hé ne dorste ameldian his ungemetegodan lufe ·

364
Eode þá to anū drymen þe deofles cræft cuðe ·
⁊ behét him sceattes · gif hé mid his scyn-cræfte
him þæt mæden mihte ge-macian to ƿífe ·

367
Þa ge-brohte se dry-man · þone cnapan · to his deofle ·
⁊ se deofol befrán · þone dƿeligendan cnapan ·
gif hé ƿolde ón | hine gelyfan · ⁊ his hælende ƿiðsacen ·
ƿið þā þe he gefremode his fulan galnysse ·

371
Þa stod se earming · æt-foran þam arleasan deofle ·
þær hé healice sǽt mid his hel-cnihtū ·
⁊ cƿæð he ƿolde ƿið-sacan his criste ·
⁊ gelyfan on hine gif he his lust gefremode ·

375
Þa cƿæð se sceocca eft ·

375
Ge synd sƿiðe ungetreoƿa ·
þonne ge mín be-hofiað · þonne ic helpe eoƿ ·
⁊ gé ƿiþsacað me eft · ⁊ cyrrað to eoƿrū criste
seþe is sƿiðe myld-heort · ⁊ myldelice eoƿ under-fehþ ·
ac ƿryt me nú sylf ƿylles ·  þú ƿið-saca criste ·
⁊ þinum fulluhte · ⁊ ic ge-fremme ðinne lust ·
⁊ þu beo on domes dæge · fordemed mid me ·

382
Ða aƿrát se earming mid his agenra hande
sƿá sƿa se deofol · him gedihte þone pistol ·
⁊ se deofol sona sænde to ðam mædene ·
his fulan gastas · þe galnyss\textit{e} styriað ·
⁊ ontendan  mæden · to þæs mannes lustum ·

387
Heo ƿearð þa geangsumod mid þæra ormæstan ontendnysse ·
⁊ feoll adúne færlice hrymende ·

389
Eala þú min fæder · gemyltsa þinre dehter ·
⁊ for-gif me þam men · þe min mód me to spenð ·
elles ic mót sƿeltan · sarlicū deaðe ·

392
Þa ƿeop se fæder · ƿolde hí ge-fræfrian ·
⁊ cƿæð mid mycelre sarnysse · to þære seocan dehter ·

394
Ic ƿolde mid clænnysse · criste þe be-ƿeddian
to engla gefærredena · to frofre minre saƿle ·
⁊ þu þus ƿodlice ƿilnast ceorles ·

397
Heo ne rohte his ƿorda for þæra ƿodlican ontendnysse ·
⁊ cƿæð  heo sceolde sƿeltan for-raðe ·
gif se fæder nolde ge-fremman hyre ƿyllan ·

400
Se fæder þa | æt nextan · be his freonda ræde ·
forgeaf þa earman dohter þam deofles cnihte ·
mid mycclū æhtam (sic) · ⁊ his mán nyste ·

403
Ða nolde se deofles cniht · cuman næfre to circan ·
ne godes ƿord ge-hyran · ne þa halgan messan ·

405
Ƿearð þa ge-openad his earman ƿife ·
his manfullan be-hát · þam hetolan deofle ·
⁊ heo mid mycelre angsumnysse · arn to basilie ·
⁊ cydde him be ende-byrdnysse hyre cnihtes ƿiþer-sæc ·

409
Þa hét se halga ƿer · hine to him gefeccan ·
⁊ be-frán gif hit sƿá ƿære · sƿa his ƿif him sæde ·
⁊ he sæde mid ƿope hú hé besƿican ƿearð ·

412
Þa axode se bisceop · ƿylt þú bugan eft to \textit{christ}e ·

413
Se ƿyþersaca cƿæð · ic ƿylle georne leof ·
ác ic ne mæg · þeah ic ƿylle · forþan þe ic ƿið-sóc criste ·
⁊ on ge-ƿryte afæstnode  ic ƿære þæs deofles ·

416
Se halga ƿer him cƿæð tó ·

416
Ne hoga þu embe  ·
ure hælend is sƿiþe ƿel-ƿyllende · ⁊ ƿyle þe eft under-fon ·
gif þu mid soðre dædbote gecyrst eft to him ·

419
Hƿæt þa basilius gebletsode þone cniht ·
⁊ be-leac hine on-sundron · on sumere digelre stoƿe ·
⁊ tæhta (sic) him bota · ⁊ ge-bæd for hine ·

422
Com eft ymbe ðry dagas · axode hú hé mihte ·

423
Ða cƿæð se dæd-beta · þa deoflu cumað to me ·
⁊ me sƿiðe ge-egsiað · ⁊ eac sƿylce torfiað ·
⁊ habbað hī on hande min agen hand-ge-ƿryt ·
cƿeðað  ic come to hī ⁊ na hí to me ·

427
Basilius him cƿæð to · ne beo ðú afyrht ·
gelyf soðlice on god · ⁊ sénode hine eft ·
be-leac eft þá duru · ⁊ lede him his mete ·

430
He com eft ymbe feaƿa daga · ⁊ cunnode þæs mannes ·

431
Se cniht | cƿæð to ðam halgan ƿere · ic ge-hyra (sic) þa deoflu feorran ·
⁊ hyra egslican þiƿracan · ac ic hí ne ge-seo ·

433
He beleac hine eft on þa ylcan ƿysan ·
oð þone feoƿer-teoðogan dæg · ⁊ fandode his siððan ·

435
Þa sæde se cnapa ·  he sƿiðe ƿél mihte ·
nu to dæg ic seah · hú ðu ofer-sƿiðdest þone deofol ·

437
Basilius þa on mergen · gebrohte þone cnapan
Into godes húse · ⁊ hét gegaderian  folc ·
⁊ bæd hí ealle ƿacian · þær on niht mid him ·
⁊ ðingian þam earman men · to þam ælmihtigan gode ·

441
Mid þam þe hí sƿiðost bædon · binnan þæra cyrcan ·
Þa cō se ƿæl-reoƿa deofol · ƿolde geniman þone cnapan ·
of basili᷒ handū · hetolice teonde ·
⁊ cƿæð to ðam halgan ·  he hine be-rypte ·
ne sohte ic na hine · ac hé sylf com to me ·
her ic habbe his hand-ge-ƿryt ·  ic hit ge-healde mid me
to þam ge-mænelican dome · on þā mycclum dæge ·

448
Ða cƿæð se halga ƿer · ƿe clypiað to ðam hælende ·
up-ahafenum handum oð  þu  hand-ge-ƿryt agife ·

450
Ða clypodon hí ealle · kyrrieleyson ·
up ahafenum handum · ƿið heofonas ƿeard ·
⁊ efne þa æfter fyrste · feol  ylce geƿryt ·
ufon of þære lyfte · to ðam geleaffullan biscope ·

454
He þancode þa gode · mid gast-licra blysse ·
⁊ axode þone cnapan gif hé on-cneoƿe  ge-ƿryt ·

456
He cƿæð ic on-cnaƿe þas cartan fulgeare ·
þis ic sylf aƿrát · þam aƿyrgedan deofla ·

458
Hƿæt þa basilius · hí sona totær ·
⁊ gehuslode þone cnapan · ⁊ þam hælende betæhte ·
⁊ lærde hine georne · hú hé lybban sceolde ·
| on cristes geleafan · oð his lifes ende ·

462
Basilius se mæra · ƿearð mycclū on-bryrd ·
⁊ mid godcundre beorhtnysse ge-blyssod · for-þearle ·
eode þa ardlice to anes preostes húse ·
⁊ het his gebroðra beon his geferan ·

466
Anastasius ƿæs gehaten se arƿurþa mæsse-preost
þe se bisceop to fundode sƿá færlice mid gange ·

468
Mid þam ƿunode án mæden mærlice drohtnigende ·
geond feoƿertig geare fec fægre gehealden ·

470
Heo ƿæs mannum geþuht sƿylce heo his gemæcca ƿære ·

471
Ƿytodlyce se messe-preost ƿyste his to-cyme ·
þurh þone halgan gast · ⁊ ƿolde hine be-hydan ·
ac se bisceop ƿyste hƿær he ƿæs ful geare ·
⁊ hét hine mæssian for his mærlican drohtnunga.

475
Þa æt þære messan · ƿearð his mærð gesƿutelod ·
sƿá  se halga gast hine ealne befeng ·
on fyres gelycnysse · þær hí onlocoden ·

478
Se messe-preost leofode be hláfe ⁊ be ƿætere ·
⁊ symle he fæste buton on freols-dagum ·

480
He hæfde ænne lic-ðroƿere · be-locen on anū clyfan
egeslice to-sƿollen · ⁊ un-sprecende fornean ·
⁊ hine ðær afedde un-afunden oð þæt ·

483
Ða eode basilius · to ðam clyfan ·
ac se preost nolde undón þá duru mid cǽge ·
ac se bisceop hi ge-openade · eaðelice mid his ƿorde ·
⁊ ƿacode ealle þa niht · mid þam ƿædlian hreoflian ·
biddende þone hælend ·  he hine gehæleda (sic) ·
⁊ gelædde hine on mergen forð · sƿiðe fægres híƿes ·
buton ælcū ƿomme · ⁊ ƿél sprecande ·

490
Þus ƿearð geopenad sé árƿurðe mæsse-preost ·
⁊  halige mæden · | þe his huses gymde ·
⁊ se bisceop geƿende mid his ge-broðrum hám ·

493
Effrem ƿæs gehaten sum sƿiðe halig abbod ·
on ƿæstene ƿunigende · fela ƿundra ƿyrcende ·
⁊ manegū oðrū ge-bysnode · þa þe bugan to lare ·

496
Ða ge-hyrde hé be þam ƿundrū þe basilius ƿorhte ·
⁊ bæd gelóme æt gode ·  he him gesƿutelode
hƿylc basilius ƿære on ƿurð-scype mid him ·

499
Þa ƿearð þam abbode æt-eoƿed · án fyren sƿer ·
se stód úp aþenod · oð þá steapan heofonan ·
⁊ him com stemn ufan þus clypiende hlude ·

502
Eala þu effrem eall sƿylc ís basilius
sƿylce þes fyrena sƿér · þe þu ge-syhst hér standan ·

504
Ða geƿende effrem of þam ƿestene sona
to ðam halgan bisceope  hé hine ge-spræce ·
⁊ basiliu᷒ (sic) sende sona him to-geanes ·
⁊ hine ƿylcumode · sƿá sƿá hé ƿyrðe ƿæs ·
⁊ þa halgan him betƿeonan embe  heofonlice líf ·
geornlice smeadon · sƿyðe smeaþancollice ·

510
Æfter þæra halgan messan · mid þam þe hí gereordodon
cƿæð se halga effrem · to þam arƿurðan biscope ·

512
Ic bidde þe arƿurða fæder  þu me anes þinges tyðige ·
ic ƿát  þu byst tyða · sƿa hƿæs sƿa þu bytst æt gode ·

514
Bide nú æt gode ·  ic grecisc cunne ·

515
Þa cƿæð se biscop him tó ·

515
Þú bæde ofer mine mæðe ·
ac uton sƿa þeah biddan þas bena æt gode ·

517
Hí feollan þa on gebedum · ⁊ basilius cƿæð ·

518
Hƿi nelt þu lá effrem · nu ðu sƿá arƿurðe eart ·
beon mæsse-preost ⁊ se oðer him cƿæð tó ·
forðan þe ic eom synful ·

520
Þa sæde se biscop ·
eala gif ic hæfde | þine synna ana ·

522
Hi cneoƿdon þa æft · ⁊ æffrem þa spræc
mid greciscum gereorde · god herigende ·
⁊ se halga bisceop hine hadode to messe-preoste ·
⁊ his ƿealh-stód to diacone · ⁊ hí ƿendon eft on-gean
to þam ƿid-gyllan ƿestene · ƿuldrigende gód ·

527
Sum sƿiðe ƿelig ƿíf ƿæs · sƿylce on ƿudeƿan hade
ac heo lyfde sceand-lice · sƿá sƿá sƿín on meoxe ·
⁊ mid healicum synnum hí sylfe fordyde ·

530
Heo ƿearð sƿa þeah æt nehstan ƿundorlice onbryrd ·
þurh godes mynegunge · ⁊ ealle hyre manlican dæda ·
aƿrát on anre cartan · ⁊ be-ƿorhte mid leade ·
gesohte þá basilium biddende ⁊ cƿeðende ·

534
Eale [sic @ Skeat] þu godes halga be-seoh me to are ·

535
Ealla mine synna · ic synfulle aƿrát ·
on þissere cartan · ⁊ ic com to þe leof ·
⁊ ic bidde þe for godes lufan  þú mé unlyse þa insæglunge ·
ac adylega þa synna · to dryhtne me þingiende ·
se god þe me forgeaf þis gode geþanc ·
sé ƿyle þe ge-hyran me þingiende to him ·

541
Þa genam basilius se biscop þa cartan ·
⁊ be-seah to heofonum · ⁊ cƿæð to þam hælende ·

543
Ðin agen dæd ís drihten ·  þú adylegie synna ·
þu þe middan-eardes synna myld-heort-lice æt-brytst ·
eaðelice þu miht þyssere anre saƿle synna ·
adylegian · þu soðfæsta drihten ·

547
Ealle ure synna synd mid þe aƿrytene ·
ac þín myld-heortnys ís sƿiðe mycel · ⁊ ún-asmægendlic ·

549
Git þa basiliu᷒ [sic @ Skeat] gebæd for  ƿíf ·
ƿaciende þa niht · ⁊  ge-ƿryt ageaf
þam fore-sædan ƿífe · ⁊ þá ƿæron þa synna
ealle adilegode butan anre synna ·

553
Seo ƿæs seo mæste · ⁊ heo ƿearð þa æmod ·
biddende | mid ƿope þone halgan ƿer ·
 he þa mycclan synne mild-heort-lice adilegode ·
sƿá sƿá he dide þa oðre · þurh his drihtnes unnan ·
þa cƿæð se erce-biscop ·

557
Ic eom eac synful ·
⁊ myltse behofige · þæs heofonlican dryhtnes ·

559
Ac far þe to ƿestene · ⁊ þú fintst anne ƿer
haliges lifes · se hatte effrem ·
agif him þas cartan · ⁊ cyþ him ymbe þe ·
⁊ he mid gebedum gegladaþ god ælmihtigne ·
 ƿif geƿende þa to ðam ƿestene sƿiðe ·
⁊ basilius ƿearð gebroht on legere
to his forðsiðe · fore-ƿittig sƿa þeah ·

566
\textsc{An} æþele læce ƿæs ƿunigende on þære byrig ·
\textsc{Iosep} gehaten · hæðen ⁊ Iudeisc ·
se cuðe to-cnaƿan gif he cunnode þæs mannes ·
be his ædrena hrepunge · hƿeðer he hraðe sƿulte ·
⁊ \textsc{Basilivs} ƿiste þurh godes onƿrigennysse ·
 hé sceolde þone læce to ge-leafan bringan
⁊ on fante fullian · ær his forð-siðe ·
þa lufode he hine forði · ⁊ gelome hine ge-spræc ·
tihtende to ge-leafan · þeah þe he lange ƿið-soce ·

575
Ða on sumū dæge sende basilius ·
æfter ðam ylcan læce sƿylce he his lacnunga gyrnde ·
⁊ het hine sceaƿian be his seocnysse ·
axude þa hu him þuhte · ⁊ se oðer him andƿyrde ·

579
Gearciað þa þing · þe eoƿ geƿunelice synd ·
to bebyrigunge · þes biscop geƿit hraðe ·

581
Ða cƿæð se erce-biscop · to ðam æðelan læce ·
nastu hƿæt þu sægst · þeah þu sƿá ne ƿene ·

583
Se læce him cƿæð to ·

583
Ne lyfastu oð æfen ·
þa cƿæð basilius · hƿæt gif ic bide merigenes ·

585
Se ebreisca cƿæþ eft ·

585
Ne bið hit sƿa langsum ·

586
| Ane tíd ic ƿene ·  þin saƿul ƿunige on þe ·
ac gefada þine þing · for þan þe ic þe sæcge ·
 þes dæg ne ge-endað ofer ðe cucena ·

589
Ða cƿ̅ basilius mid blyðum mode him to ·

590
Hƿæt destu gif ic to mergen mid-deges gebíde ·

591
Se ebreisca cƿæð · sylf ic sƿelte þonne ·

592
Se halga ƿer sæde · þu scealt sƿeltan synna ·
⁊ criste lybban · þurh geleafan aƿend ·

594
Se læce him andƿyrde · ⁊ cƿæð ·  he gelyfan ƿolde ·
⁊ his ƿyllan gefreman · gif he ƿunode of [read oð] mid-dæg ·

596
He be-hét þa mid aðe  he to þam hælende gebuge ·
⁊ fulluht under-fenge · gif se halga fæder leofode ·

598
Hƿæt ða basilius bæd þone ælmihtigan god
 he his líf gelengde þam læce to hæle ·

600
Se biscop þa leofode sƿa sƿa he bæd æt gode ·
⁊ on mergen ge-langode þone læce him to ·

602
Se iudeisca þa com · ⁊ cƿæð mid ƿundrunge
mid ealre heortan ·

603
Ic sæcge  crist is soð god ·
⁊ heonan-forð ƿið-sace mid soðum ge-leafan
þam hatigend-licum bigengū · þe ða Iudeiscan healdað ·

606
Hat me nu fullian · ⁊ mine hiƿan ealle
on þæs hælendes naman · buton elcunge ·

608
Se ærce-biscop cƿæð ·

608
Ic eoƿ ealle fullige ·
mid minum agenū handum · ðine hiƿan · ⁊ þe ·
þa grapode se læce his lima eft · ⁊ cƿæð ·

611
Ðin mægn is aterod · ⁊ þa mihte þu næfst ·

612
Basilius him cƿæð to ·

612
Ƿe habbað þone scyppend ·
þe  gecynd gescéop · ⁊ se us ge-strangað ·

614
He arás ða mid þam ƿorde · ⁊ eode to cyrcean ·
⁊ ætforan þam folce gefullode þone Ioseph ·
mid eallum his hiƿum · ⁊ ge-huslode hí siððan ·
⁊ lærde hí georne · be ðam ecan life ·

618
Siþþan he messode mannū to nones ·
⁊ lærde hi georne · ⁊ luf|lice hí cyste ·
⁊ genam ðone dǽl þæs deorƿurðan husles ·
þe se hælend gehalgode · þe he heold oð þæt ·
⁊ æfter þære huslunge · mid herunga ge-ƿát ·
to þam lifigendan gode · þe he mid geleafan ƿurðode ·
mid þam he ƿunað on blysse · á butan ende. AMEN.

New part

624
Hƿæt þa se læce þe ðær gelyfed ƿæs ·
feoll uppon his breost · mid floƿendum tearum ·
⁊ cƿæð mid ƿope · ƿella basilius ·
gif ðu sylf noldest · nære þu git forð-faran ·
þa com mycel meniu on mergen to ðam lice ·
⁊ Gregorius bisceop · þe mid basilie leornode ·
⁊ oðre fela bisceopas · ⁊ gebrohten  lic ·
mid gastlicum sangum · Into godes cyrcean ·

633
Ƿe ƿyllað nu ful sæcgan be ðam synfullan ƿife ·
þe basilius sende · mid þære anre synne
to effremme þam abbude ·  he ða án adylogode ·

636
 ƿif becom æt nextan þurh  ƿidgylle ƿesten ·
to ðam halgan effrem · ⁊ he ƿiste hyre fǽr ·
ðuruh godes onƿrigennysse · ⁊ hƿæt heo ƿolde þær ·
⁊ cƿæð hire sona to · ic eom synful mann ·

640
Heo aƿearp þa cartan ða · ⁊ cƿæð to effremme ·

641
Se ærce-biscop me sende soðlice to ðe ·
 þu ðas ane synne · þe on þyssere ymlan stent ·
þurh þine ge-bedu adilige · sƿa sƿa he dyde þa oðre ·

644
Se halga effrem cƿæð · nese nese dohtor ·
ac se ðé þa manega synne mihte adilegian ·
þurh his þing-rædene ða þa ðu hine bæde
se mæg bet þone ic biddan for ðære anre ·

648
Gang ongean hraðe to ðam godes menn ·
 ðu hine befó ær his forðsiðe ·
þa arn  earme ƿíf ofer  ƿesten sƿiðe ·
oð  heo to þære byrig be-com · þær man bǽr basilium ·
⁊ feoll ða to eorðan · flitende ƿið þone halgan ·
 he hi asende · fram him sylfum to ƿestene ·
on sƿa mycelne ƿeg · ⁊ ne ƿearð gefrefrod ·

655
Heo ƿearp þa mid þam þæt geƿryt on ða bære ·
⁊ cydde þam mannū be hyre misdædū ·

657
| Þa ƿolde an ðæra preosta · ƿytan þa synne ·
⁊ sceaƿode þa cartan · ⁊ clypode to ðam ƿífe ·

659
To hƿi sƿincst þu la ƿíf · þeos carte is adilegod ·

660
Seo syn ƿearð þa adilegod · þurh drihtnes mildsunge ·
sƿa sƿa basilius ƿolde · þe ða ƿuldrode mid gode ·

662
Ða fægnode  ƿíf · ⁊  folc ƿuldrode ·
þone lifigendan god · þe lyfað on ecnysse ·

664
His líc ƿearð be-byrged on cessariam byrig
cappadoniscre scyre · þær þær he sylf biscop ƿæs ·
manegū fremiende · mid mycelre lare ·
⁊ he sylf ƿolde sƿeltan for rihte
ær ðam þe he for-suƿode þone soðan gelyfan ·
betƿux þam gedƿol-mannum þe hine drehton for-oft ·
for ði he ƿuldrað nú · á · to ƿorulde mid gode. AMEN.
