\textsc{idvs ianvar\textit{ii}. passio sci̅ ivliani et sponse eivs basilisse.}

001
\textsc{ivlianvs ƿæs gehaten · sum æðele godes ðegn ·
on} egypta lande · on antiochian þære byrig ·

003
Se ƿæs æðel-boren of æƿfestum magum ·
⁊ on cristes lare ge-læred · fram geogoþe.

005
Þa ƿolde his fæder · ⁊ his frynd ealle ·
 he ƿifian sceolde þa ða he eahtetyne gæra ƿæs ·
ac iulianus cƿæð  he cunnian ƿolde
his drihtnes ƿyllan hu he ƿolde be him ·

009
He ƿearð þa ge-bysgod on his ge-bedum seofan niht ·
bæd þone ælmihtigan crist  he his clænnysse geheolde ·

011
Ða æt-eoƿde se hælend hine sylfne on sƿefne
þā æþelan cnihte on ðære eahteoðan nihte ·
⁊ cƿæð  he sceolde soðlice underfon mæden
him to gemacan · þe hine ne moste ascyrian
fram his clænan lufe þe he gecoren hæfde ·

016
Se hælend him cƿæð to ·

016
Ic beo sylf mid þe ·
⁊ on þe adƿesce ealle ontendnysse ·
⁊  mæden ic ge-bige · eac to minre lufe ·
⁊ on eoƿrū bryd-bedde · ic beo eoƿ æt-eoƿed ·
⁊ þurh eoƿ me bið ge-halgod manegra oðre clennysse
| ⁊ ic þe under-fo mid ðinū mædene to heofonū ·

022
Ða aƿóc Iulianus geƿyssod þurh his drihten ·
cƿæð to his freondum ·  he on-fon ƿolde ·
mæden him to gemacan · ⁊ hi mycclū þæs fægnodon ·

025
Þa fundon his magas sum æðel-boren mæden
basilissa gehaten · ⁊ him þa begeaten ·

027
Þa ƿurdon gegearcode þa gyftu æfter geƿunan ·
⁊ hí butu coman on anum bedde to-somne.

029
Hƿæt ða iulianus hine georne ge-bæd ·
to ðam hælende criste ·  he hine geheolde ·
ƿið ealla ontendnysse · ⁊ yfele costnunga ·

032
Ða ƿearð  bryd-bed mid bræðe afylled ·
sƿylce þær lægon · lilie ⁊ rose ·

034
Ða cƿæð basilissa to þam clænan brydguman ·

035
Hit is ƿinter-tid nu ⁊ ic ƿundrie þearle
hƿanon þes ƿyrt-bræð þus ƿynsūlice steme ·
⁊ me nu ne lyst · nanes synscipes ·
ac þæs hælendes geþeodnysse mid ge-healdenre clennisse ·

039
Iulianus andƿyrde þam æðelan mædene ·
þes ƿynsuman bræð þe ðu ƿundrast þearle ·
næfð nan angin · ne eac nænne ænde ·

042
Þes bræð is of criste seðe is clænnysse lufigend ·
gif ƿit þurh-ƿuniað on ansundum mægð-hade ·
⁊ hine clænlice lufiað · þonne cume ƿit to his rice ·
⁊ ƿit ne beoð to-tƿæmede · ác á to ƿorulde blyssiað ·

046
Basilissa cƿæð ·  heo on clænū mægð-hade
þurh-ƿunian ƿolde · for ðam ƿynsuman behate ·
⁊ habban  ece lif · ⁊ ðone hælend to bryd-guman ·

049
Þa clypode iulianus on cneoƿ-gebedū ðus ·

050
Confirma hoc deus · q\textit{uo}d ope\textit{r}atus es in nob\textit{is} · et rel\textit{i}q\textit{u}a.

051
Gefæstna þis hælend ·   ðu on ús geƿyrcst ·
⁊ basilissa sona sƿa ge-lice dyde ·

053
Þa astyrede  bryd-bed · ⁊ beorht leoht þær scéan ·
| ⁊ crist ƿearð geseƿen mid scinendū ƿerode ·
⁊ his modur maria mid hyre mædenlicum heape ·

056
Crist clypode þa to ðam clænan cnihte ·
⁊ cƿæð  he hæfde ofersƿiðod
ƿoruldlice gælsan · ⁊ þone gramlican feond ·

059
Of marian ƿerode ƿæs þus geclypod ·

060
Eadig eart þu basilissa · forþan þe þu gebygdest
þin mod to halƿendū mynegungū ·
⁊ middan-eardlice sƿæsnysse mid ealle forsihst ·
⁊ þe sylfe gearcost to ƿuldre ·

064
Þa cō to ðam bedde boc fram þam hælende ·
⁊ tƿegen his halgan mid tƿam cynehelmū ·
arærdan hi þa úpp · ⁊ heton hí rædan ·

067
Ða rædde iulianus þas ƿord on þære béc ·

068
Se þe for minre lufe middan-eard forsihð ·
he bið soðlice geteald to þam unbesmitenum halgū ·
þe næran on heora life besmitene mid ƿifū ·

071
Basilissa bið geteald to þæra mædena getæle
þe marian folgiað þæs hælendes meder ·

073
Æfter þissere rædinge · ⁊ oðrū tihtingū ·
ge-ƿendon þa halgan to þam hælende úpp ·

075
Hƿæt þa iulianus ungeƿæmmede heold his bryde ·
⁊ hi ƿæron geðeodde mid soðre clænnysse
gastlice þeonde on godes geƿytnysse ·

078
Heora fæderas ƿæron gefyrn cristene ·

079
Hit gelamp þa raðe ·  hi of life geƿytan ·
⁊ læfdon heora æhta þam æðelū mannū ·

081
Iulianus þa dælde · be his drihtnes ƿyssunga
heora land are · þe him læfed ƿæs ·
⁊ arærde him mynster ⁊ his mædene oðer ·

084
He ƿearð þa fæder ofer fæla muneca ·
⁊ basilissa modor ofer manega mynecena ·
⁊ hí þa gastlican ƿerod under gode geƿyssodon ·
on dæg-hƿamlicre lare to heora dryhtnes ƿyllan ·
oþ  se reðe æhtnysse on egypta lande becom ·
fram þam | ƿel-hreoƿan casere þe ƿæs geciged dioclytianus ·

090
Þa gebædon · þa halgan hí to þam hælende ·
⁊ he him asende þisne frofer þus cƿæðende ·

092
Eala þu basilissa þine gebedu synd gefyllede
 ealle þine mædenu of middan-earde geƿitað
ær ðan þe seo arlease ehtnys · ofer eoƿ be-cume ·
 ge ne beon ge-ƿem-mede · þurh ða ƿodan ehteras ·

096
Hit ƿearð þa gefylled · sƿa sƿa him fore-sæde god ·
 ealle ða femnan þe folgodon basilissan
geƿytan of ƿorulde to þam ƿuldor-fullan hælende ·
⁊ basilissa siððan soðlice gelaðod ·
geƿat on mægðhade of middan-earde to criste ·
⁊ iulian᷒ mid blisse hí bebyrgde mid his munecum ·

102
 he abád on life mid his leofan gebroðrū
tihtende hí geornlice · to ðam to-ƿerdan gecampe ·

104
Ða com martianus se man-fulla cƿællere ·
Into antiochian þære egyptiscan byrig ·
mid ormettre ehtnysse · fram þam arleasan casere ·

107
He sette ða gebann þæt nan mann bicgan ne moste ·
oððe ænig þing syllan buton he onsæged-nysse ·
geoffrode þam leasū deofol-gyldum · ⁊ his drihten ƿið-soce ·

110
Him ƿearð þa ge-sæd · be ðam soðan geleafan ·
þe Iulianus heold mid his halgū gebroðrum ·
⁊ sende to ðam heape het hi gebugan
to his deofolgyldum · þe læs þe hí for-demede ƿurdon ·

114
Ac Iulianus ne rohte þæs reðan þyƿrace ·
ne nan his geferena forht næs on mode ·
ac ƿæron lust-bære for þone leofan drihten
ƿita to þroƿienne · ⁊ eac ƿælhreoƿne deað ·

118
Þa ge-cyrde se ærendraca · ⁊ þis sæde þam deman ·

119
Martianus þa het þone halgan Iulianū
him to ge-langian to langsumū ƿytum ·
⁊ het siððan for-bernan ealle his gebroðra ·
samod binnan | þam ylcan huse · þe hi heora beda be-eoden ·

123
Þa ƿearð se halga heap þam hælende ge-offrod ·
⁊ þurh  hate fýr to heofonan rice becóm ·

125
On ðere stoƿe beoð gehælede · gehƿilce untrume ·
þurh þæra martyra ge-earnunga · þe on þære stoƿe ðroƿodon ·

127
Hƿæt ða martianus se manfulla cƿellere ·
hæfde langsū geƿinn · ƿið þone æðelan Iulianū ·
⁊ cƿæð  he geare ƿiste his æðelborennysse ·
⁊ ic þe for-ði tihte ·  ðu þam godū ge-offrige ·
æfter þinre gebyrde ·  hi þe blyðe beon ·

132
Iulianus him sæde · þu eart soðlice ablend
mid þinre yfelnysse · ⁊ for-þi me þus olæcst ·

134
Ge habbað manega godas · ⁊ manega gydena ·
ƿe soðlice ƿurðian ænne soðne god ·

136
Eoƿer godas synd agotene · oððe agrafene ·
hu magon hi beon ge-gladode · þurh ænige bigencgas ·
oþþe þam gemyltsian · þe hí mid ge-dƿylde ƿurðiað ·

139
Þeos race is sƿiðe lang-sū fullice to gereccenne ·
ac ƿe hit sæcgað eoƿ on þa scortostan ƿisan ·

141
Hƿæt þa martianus · het his manfullan cƿelleras ·
þone halgan beatan mid heardū saglum ·

142
Þa bærst sum sagol into anes beateres eagan ·
sƿa  his eage ƿand út mid þam slæge.

144
Se man ƿæs þam deman þearle nyd-behefe ·
⁊ cuð þam casere · ⁊ him eallum ge-cƿeme ·

146
Ða cƿæð martian᷒ mid mycclū graman ·
sƿa micel is þin dry-cræft ·  ðu þas dyntas naht ne gefretst ·
⁊ þærto eacan ablendst · þone þe þe beaton (sic) sceolde ·

149
Iulianus þa cƿæð · to þam ƿel-hreoƿan þus ·

150
Clypiað to eoƿrū godum · ⁊ to eallum gydenū ·
 hí nu gehælan · þises hæðenan eage ·
⁊ gif hí ne magon · ic hine gehæle þurh crist ·

153
Þa eoden þa hæðen-gyldan · | into heora temple ·
clypigende hlude · to ðam leasan gode ·

155
Ða andƿerdan þa deofla · of þam dædan anlicnyssum ·

156
Geƿitað frā us · ƿe synd ƿraðe ge-sƿæncte
⁊ mid fyre for-numene · for Iulianes intingan ·
æfre fram ðam dæge þe ge hine ærest dræhton ·

159
Hú mage ƿé blinde þone blindan ge-hælan ·

160
Þa cƿæð Iulianus þe  eal ƿyste ·
to martiane · mid micelre blisse.

162
Gang into þinū godum þe hí clypiað to him ·

163
Þa eode se ehtere into ðam temple ·
⁊ ge-seah þa anlicnyssa ealle to-cƿysede
gyldena ⁊ sylfrena · ⁊ sume of smyltinga ·
Sume of cristallan to-brytte mid ealle ·

167
Þa sæde martianus  ða soðfæstan godes [sic @ Skeat]
mid geþylde for-bæron · þone bysmorfullan teonan ·
 hí sƿa Iulianum to him ge-bigan mihton ·

170
He bæd sƿa þeah Iulianum ·  he his ge-beot gelæste ·
⁊ þæs cnihtes eage þurh his crist ge-hælde ·

172
Þa mærcode Iulianus þæs mannes eage ·
mid cristes rode-tacne · ⁊ se cniht ƿearð ge-hæled ·
sƿylce his eage nære næfre ær gederod ·

175
Ða clypode se cniht · ⁊ cƿæð to martiane ·

176
Se god is to gelyfanne · þe ða cristenan ongelyfað ·
⁊ þine godas synd soðlice deoflu ·

178
Martianus þa hét hine be-heafdian ·
forðan þe he gelyfde · on þone lyfigendan god ·
þe his eage onlihte · ⁊ eac his heortan ·

182
He het eac gesƿencean mid sƿarū ƿitum ·
þone halgan Iulianū · ⁊ het hine lædan
geond ealle þa burh gebundene mid racen-teagum ·

184
Martianus hæfde his sunu ær befæst ·
to ƿoruld-licre lare · ⁊ to uðƿitegunge ·
on þære ylcan byrig · þe se gebundene eode ·

187
His nama ƿæs celsus · ⁊ se ge-seah þone halgan ·
⁊ hu godes | ænglas him mid flugon ·
aƿearp þa his lár-bóc · ⁊ mid geleafan arn
to þam halgan ƿere · ⁊ his fét gesohte ·
cƿæð  he ƿiðsoce þā sceand-licū godum ·
⁊ crist andette mid ealre heortan ·

193
Ne mihte hine nan man of þam geleafan gebringan ·
ne frā Iuliane · þurh ænig þing ateon ·

195
Þa ƿærð martianus ⁊ eac seo modor
dreorige on mode · ⁊ heora men ealle ·
⁊ martianus befrán þone mæran Iulianum ·
hƿi ƿoldest þu amyrran min ancennedan sunu ·
þurh þinne dry-cræft · ⁊ to þinū criste geƿeman ·

200
Beheald ure sarnysse · ⁊ urne sunu forlǽt ·
⁊ ic ðe geþingie to urum kasere ·

202
Celsus se sunu sæde þam sƿicolan fæder þus ·

203
Ic ƿiðsace þe fæder for þinum gedƿylde ·
⁊ ic gelyfa on crist þe me gecoren hæfð ·
ƿitna gif þu ƿylle · mid ƿæl-hreoƿum tintregum
þinne agenre (sic) sunu · for þinra goda bigencge ·

207
Gif þu nelle me of-slean · asend me to þam casere ·
 ic þær deað þroƿige for minū drihtne criste ·

209
Þa halgan ƿurdon gebrohte on blindum cƿearterne syððan
be martianes hǽse þær manna lic lagon ·
þe ƿæran ær acƿealde on ðam cƿearterne gefyrn ·
þa ƿeollon eall maðon · ⁊ egeslice stuncon ·

213
Þa fore-sceaƿode godes gifu ·  þær scean mycel leoht ·
⁊ se stenc ƿearð aƿend · to ƿynsumū bræðe ·
⁊ eall se unƿynsumnyss him ƿearð to blysse ·

216
Þa cƿædon þa cempan þe se cƿellere gesette ·
þam halgū to ƿeard-mannum · þæra ƿæron tƿentig ·

218
Unrihtlic us bið ·  ƿe æft gecyrron ·
frā þysū beorhtan leohte · to blindum þystrū ·
frā life to deaðe · fram soðe to leasunga ·

221
Hi feollon þa ealle to Iulianes fotum ·
mid ge-leafan herigende þæs hælendes naman ·

223
Iulianus þa bæd mid | onbryrdnysse his drihten ·
 he fore-sceaƿode hu hi ge-fullode ƿurdon ·
þær ƿæron binnan þære byrig · seofan gebroðra cristena ·
þæs caseres cynnes · ⁊ heora fæder ƿæs cristen ·
þam alyfde se casere heora cristen-dom to healdenne ·
butan ælcere eht-nysse · for ðam arƿurðan cynne ·

229
Hi hæfdon ænne mæsse-preost sƿiðe mæres lifes ·
antonius gehaten · þe him mæssan gesang ·

231
Þas geneosode se hælend · ⁊ hét hí gan to þam cƿearterne ·
mid heora mæsse-preoste ·  þa men ƿurdon gefullode ·

233
Hi eoden þa on niht · ⁊ godes ængel hí lædde ·
⁊  cƿeartern geopenade · mid his handa hrepunge ·

235
Þa sædon þa gebroðra ·  se hælend hi asende ·
mid heora mæsse-preostæ · þa men to fullienne ·

237
Iulianus þa sona þæs þancode gode ·
⁊ ƿearð þa ge-fullod se fore-sæda cnapa ·
⁊ his fæder cempan · on cristes naman endemes ·

240
Þis ƿæarð [sic @ Skeat] þa ge-cyd · þam cƿellere martiane ·
 þa seofan gebroðra · butan ælcere ehtnysse ·
ƿoldan for cristes naman on þam cƿearterne þroƿian ·

243
Þa het se cƿellere hí · of þam cƿearterne gelædan ·
⁊ axode hƿi hi ƿoldan butan ehtnysse þroƿian ·

245
Þa cƿæð se yldesta broðor · to þam arleasan deman ·

246
Andsæte bið  treoƿ · þe æfre greƿð · on leafum ·
⁊ næfre nænne ƿæstm · his scyppende · ne bringð ·
sƿa synd ƿe cristene · gif ure cristen-dóm · ne bið acunnod ·

249
Þa het se cƿellere hi to þam cƿearterne gelædan ·
⁊ sende his geƿrit to þam ƿælhreoƿan casere ·

251
Gehelp urū godum · ⁊ hát to þe gefeccan ·
þisne dry · Iulianum · þe ure góda anlicnysse ·
mid ealle to-brytte · ⁊ minne sunu gebygde ·
fram me to his criste · ⁊ þa seofan cnihtas ·
þe be þinre leafa lyfedan buton ehtnysse
on þyssere byrig for hyra mycclū | gebyrde ·
þa asende se casere þisne cƿide ongean ·
gif Iulianus þurh-ƿunað mid his geferum on þysum ·
nim fela tunnan ⁊ do hí þær on innan ·
on-æl hi siððan ealle oðrū mannum to bysne ·

261
 gif he þurh his dry-cræft  fyr adƿescan mæg ·
geƿitna hi ealle loca hu þu ƿylle ·

263
Þa het martianus þa godes menn gefeccan ·
⁊ axode Iulianū hƿeðer hí aht smeadon ·
ymbe hyre agene þearfe · on þære hƿile oðþæt ·

266
Iulian᷒ sæde · ure geþanc is · sƿa sƿa hit ƿæs ·
gif þu ænig ƿíte beþohtest · ƿe synd gearƿe to þam ·

268
Þa mid þyssere spræce · bæron menn on ðære strǽt
anes hæðenes mannes líc · ⁊ se heard-heorta dema ·
het beran þone deadan · to his dom-setle ·
cƿæð þa to Iuliane ·

271
Eoƿer crist arærde ·
þa deadan to lífe · lǽt nu gesƿutelian ·
gif he soð god sy · ⁊ ge þisne aræran ·

274
Þa and-ƿyrde iulianus · þam arleasan deman ·

275
Hƿæt fremað þam blindan seo beorhta sun-beam ·

276
Is sƿa þeah tima  godes miht beo gesƿutelod ·

277
Iulianus ða hóf to heofonum his eagan ·
biddende his drihten ·  he þone deadan arærde ·

279
Þa æfter anre tida · arás se deade ·
⁊ clypode ofer eall ·

280
Eala hu andfæncge gebed ·
⁊ hu clæne mægð-hád · is on þisum mæran iuliane ·

282
Eala hƿider ic ƿæs gelæd · ⁊ hƿanon ic eom nu gebroht ·

283
Þa het martianus mid his hosp-ƿordū ·
þæt he ful sæde his sið him eallum ·

285
Þa cƿæþ se geeadcucoda · me coman to sil-hearƿan ·
atelices hiƿes sƿa heage sƿa entes ·
mid byrnendū eagū · ⁊ egeslicum toðum ·

288
Heora earmes ƿæron sƿylce ormæte beames ·
heora claƿa scearpe · ⁊ hi sylfa un-mild-heorta ·

290
Þas þyllice me tugon to þære sƿeartan helle ·

291
Ða mid þam þe iulianus his drihten gebæd ·
 he me eft arærde · þa unrotsodon helƿare
| ⁊ of godes trym-setle · ƿearð þus geclypod ·

294
Beo se man ongean gelæd · for minum leofan iuliane ·
nelle ic hine ge-unrotian on ænigū þincge ·

296
Þa coman tƿegen englas · ⁊ me of ðam deoflum genamon ·
⁊ me gebrohtan to life ·  ic nu on god gelyfe ·
æft̅ minum deaðe · þone þe ic ær ƿiðsóc ·

299
Þa ƿearð martianus mycclū gedrefed ·
⁊ het hi ealle gebringan binnan þam cƿearterne eft ·
⁊ het gearcian ða tunnan to heora bærnette ·
sƿa sƿa se kasere hét · þurh his ærend-geƿrit ·

303
Þa ƿearð se edcucode man be-tƿux þysum gefvllod ·
binnan þam cƿearterne · ⁊ gebád mid þam cristenū ·
oð  martianus hí to þam martyrdome gefette ·

306
Hi ƿurdon þa gebrohte gebundene on racen-teagū
ealle to þam tunnum ⁊ to þære ontendnysse ·

308
Þa cƿæð martianus mid mycelre angsumnysse
to þam halgū ƿerū · ⁊ to his agenū suna ·

310
Eala hƿilc anƿilnys ⁊ ge-ortruƿad ƿylla ·
þurh ða þeos fægre geogað · nu forƿurðan sceall ·

312
Eala þu iuliane · þe aƿendest minne sunu ·
sƿa  hé mín ne ræcð ne eac þære meder ·

314
Þa com seo modor mid mycelre sarnysse ·
⁊ ealle hyre hyred-men to þære heofunga ·
⁊ manega oðre menn to þære mycclan ƿæfer-syne

317
Þa cƿæð þæs deman sunu · to his dreorigan fæder ·

318
Ne þurfe ge us bemǽnan · ne urne siþ beƿepan ·
beƿepaþ eoƿ sylfe · ƿe siðiaþ to heofonū ·
ƿe farað ðurh  fyr unforhte þurh god ·
⁊ ƿe ansunde becumað · eft to eoƿrū gesihþū ·

322
Þonne þu me eft gesihst gesundne of þam fyre ·

323
Geþafa  min modor me gespræcan ·
⁊ sume þreo niht on minū ræde beon ·
ic ƿene  þu ne forleosa naðor ne hí ne me ·

326
Þa ƿearð seo modor on mode geblissod ·
⁊ se fæder cƿæð · |  he þæs cnapan ƿillan
ƿolde gefremman · gif he of þam fyre come ·

329
Þa hét se dema his gingran þis dón ·
⁊ eode mid his ƿife · aƿeg to his huse ·
for þan þe hé ne mihte geseon hu his sunu forburne ·

332
Þa hét se under-gerefa hí ealle ge-bringan
into ðam tunnū · ⁊ ontendan hí mid acuman ·
⁊ mid ƿuda belecgan · sƿa  se líg astah
má þone ðryttig fæðma · on þæs folces gesihþe ·
oð  ád ƿæs for-burnen · ⁊ ealle þa tunnan ·

337
Ða stodan þa halgan · hale of þam fyre
glitiniende sƿa sƿa gold · þus herigende god ·

339
Transiuim᷒ p̅ ignē et aquā · et eduxisti nos in refrigerium ·

340
Ƿe ferdon þurh fyr ⁊ ƿæter · ⁊ þu us læddest on celincge ·

341
Þis ge-axode se dema · ⁊ þyder efste mid his ƿife ·
⁊ æfter langsumre spræce · let þa modor to þam suna ·
on synderlicre clysincge ·  heo þone sunu gebigde ·

344
Þa gebædon þa halgan · binnan þam cƿearterne ·
for  hæðene ƿif ·  se hælend hire gemiltsode ·

346
Ða ƿearð þær eorð-styrung · ⁊ eall seo stoƿ byfode ·
⁊ þær scean mycel leoht · ⁊ mære bræð þær stanc ·
sƿa   ƿíf ƿundrode · þæs ƿynsuman bræþes ·
⁊ cƿǽð  heo næfre ǽr naht sƿilces ne gestunce ·

350
Þa gelyfde heo sona on þone lifigendan god ·
⁊ ƿearð gefullod æt þam fore-sædan preoste ·
⁊ fullice ge-cyrred · to ðam soðan geleafan ·

353
Þa ge-axode se dema þis þus gedon ·
⁊ het hi ealle gelædan · to his laðan andƿeardnysse ·
⁊ cƿæð to his suna celse mid graman ·

356
Bæde þu forþi þinre modor spræce ·
 þu hí gebigdest to þinum bigenge fram me ·

358
Se cnapa þancode gode · þe hí sƿa gebigde
to his soðan geleafan ·  heo ne losode mid him ·

360
Þa hét martianus  man hi gelæhte ·
ac hí | ƿurdon ablende þe  bebod begunnon ·

362
Æfter þisū hét se heard-heorta dema ·
beheafdian þa cempan · þe on crist gelyfdan ·
⁊ þa seofon gebroðra · he hét ealle forbernan ·
⁊ heold gyt þa feoƿer mid þam fore-sædan ƿífe ·
ƿolde hi gelædan to his leofestan godum
þe him to lafe ƿæron · þa ða oðre losodon ·
þæt hi huru þam godum heora lác geoffrodon ·

369
He het þa gedæftan ·  deofles templ ·
⁊ þa halgan coman þider on bendum ·
⁊ ealle þa hæðen-gildan · þe þæs huses gimdon ·
coman to þam temple · togeanes þam cristenū ·

373
Þa bed Iulian᷒ gebigedū cneoƿum ·
mid his ge-ferū · þone heofonlican god ·

375
 he his mihte gesƿutelode · mannū to geleafan ·
⁊  templ to-ƿurpe · mid his aƿyrigedū godū ·

377
Æfter þære bene to-bærst seo eorðe ·
⁊  templ asanc · mid eallum his sacerdū ·
⁊ fela þære hæðenra forferdon samod ·

380
Þa cƿæð Iulianus · to þam cƿellere þus ·

381
Hƿær is nu seo fægernys · þines gefrætoƿodan temples ·
hƿær synd þa anlicnyssa · þe þu onƿuldrodest ·

383
Sƿa sƿa hí besuncon on ðone sƿeartan grund ·
sƿa sceole ge hæðene on helle grund besincan ·
þær bið æfre éce fýr · ⁊ undeadlic ƿyrm ·
þe eoƿre lichaman cyƿð · ⁊ ge þeah ne sƿeltað ·
ac bið æfre se lichama ge-edniƿod to ðam ƿitū ·

388
Þær ge biddað mildsunga · ac eoƿ biþ forƿyrned ·

389
Git þa martian᷒ for his manful-nysse ·
nolde on god gelyfan · ac ƿearð mid graman afylled ·
⁊ cƿæð  hé ƿolde ƿrecan his godas ·

392
Het þa beƿindan heora handa · ⁊ fét ·
mid gesmyredū flexe · ⁊ fýr under-betan ·

394
Þa barn  fyr · ⁊ þa bendas samod ·
⁊ þære halgena lichaman · belifon · unge-derode ·

396
Þa ƿolde se man-fulla hi mislice getintregian ·
ac god hi ahredde · fram þam reðum ƿitū ·
| ⁊ sume eac ablende · of þam bysmor-fullū þenum ·

399
Þa geseah se arleasa aidlian his smeagunge ·
⁊ ƿolde þagyt cunnian anes cynnes ƿite ·
þurh reþe deor · þa þa his reðnyss ne mihte ·
þurh manna dæda · gedón sƿa he ƿolde ·

403
He hét þa gelædan leon · ⁊ beran
manega ⁊ mycele · to þam halgum martyrū ·
ac þa reðan deor · ne dorston hi reppan ·
ác bigdon heora heafda to ðære halgena fotum ·
⁊ heora liða liccodon · mid liðra tungan ·

408
Þa hét martianus his manfullan cƿelleras ·
þa halgan beheafdian · ⁊ hí þæs fægnodon ·
þanciende gode · ealra his godnyssa ·

411
Iulianus þá ⁊ se geonga cniht
martianes sunu · ⁊ his modor samod.
antonius se preost · ⁊ se ge-edcucode man ·
ƿurdon to-somne · of-slagene for criste ·
⁊ ferdon mid ƿuldre · to þam ƿelƿillendan hælende
⁊ to heora geferum þe him fore-stopon ·
 is basilissa · mid hyre beorhtū mædenū ·
⁊ se halga heap · þe on ðam huse for-barn ·
⁊ þa tƿentig ƿeard-menn · þe se ƿælhreoƿa be-heafdode ·
⁊ þa seofan gebroðra · þe he for-bernan hét ·
⁊ hi ealle nu mid gode on ecnysse blyssiað ·

422
Hit gelamp þa sona · sƿa hí ofslagene ƿæron ·
 mycel líget cóm · ofer þa manfullan hæðenan ·
⁊ sƿiðlic eorð-styrung · ⁊ egeslic þunor ·
sƿa  þæra manfulra mycel dæl · for-ƿearð ·
⁊ nan stoƿ ne æt-stód · mid þam stænenū godum ·
ne nan hæðen-gyld se hagol ne belæfde ·

428
Þa fleah martian᷒ for nean adyd ·
⁊ he ƿearð fornumen · æfter feaƿum dagum ·
sƿa  ƿurmas crupon cuce of his lice ·
⁊ se arleasa ge-ƿát mid ƿite to helle ·

432
Þæra halgan líc · þurh geleaf-fulle menn ·
ƿurdon gebyrigde sona mid blisse · binnan godes cyrcan ·

434
Sy him á ƿuldor on ecere ƿorulde · ƿe cƿeþað. \textsc{Amen}.
