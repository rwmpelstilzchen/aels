\textsc{vii. id\textit{us} m\textit{a}r\textit{tias}. nat̅l̅ s\textit{an}c\textit{t}or\textit{um} quadraginta militum.}

001
\textsc{Ƿe ƿyllað eoƿ gereccan þæra} feoƿertigra cempena ðroƿunge ·
 eoƿer geleafa þe trumre sy · þonne ge gehyrað
hu þegenlice hí þroƿodon for criste ·

004
On þæs caseres dagum þe ƿæs gehaten licinius
ƿearð astyred mycel ehtnys ofer þa cristenan ·
sƿa  ælc cristen mann sceolde be his agenum feore
þam hælende ƿið-sacan ⁊ to hæðenscype gebugan ·
⁊ þā deofolgyldum drihtnes ƿurþmynt gebeodan ·

009
Þa ƿæs geset sum ƿælhreoƿa dema
agricolaus gecíged · on anre byrig
sebastia gehaten · on þam lande armenia ·

012
Se fore-sæde dema ƿæs sƿiðe arleas ·
cristenra manna ehtere ⁊ arod to deofles ƿillan ·

014
Þa het se cƿellere þæs caseres cempan
ealle geoffrian · heora lác þam godum ·

016
Þa ƿæron on þam camp-dome cappadonisce cempan ·
feoƿertig cristen[ra]* unforhte on mode ·
æƿ-fæstlice libbende æfter godes lare ·

019
Þas gelæhte se | dema ⁊ gelædde hí to þam deofolgyldum ·
⁊ cƿæð mid olecunge ·  hí æþele cempan ƿæron ·
⁊ on ælcum feohte fæst-ræde him betƿynan ·
⁊ symle sige-fæste on sƿiþlicum geƿinne ·
æt-eoƿiað nu forði eoƿre anrædnysse ·
⁊ eoƿ sylfe under-þeodað þæra cyninga gesetnyssum ·
⁊ geoffriað þam godum ærþam þe gebeon getintregode ·

026
Þa cƿædon þa cristenan · to ðam cƿellere þus ·

027
Oft ƿe ofersƿiðdon sƿa sƿa þu sylf ƿistest
ure ƿiðer-ƿinnan on gehƿylcū geƿinne ·
þa þa ƿe fuhton for ðam deadlicum kynincge ·
ac us gedafenað sƿyðor mid gesƿince to campigenne ·
for þam undead-licum cynincge ⁊ þe ofer-sƿiðan ·

032
Þa cƿ̅ se dema  hí oþer þæra dydon ·
sƿa hí þam godum geoffrodon ⁊ arƿurðnysse hæfdon ·
sƿa hi ða offrunge for-saƿon ⁊ gescynde ƿurdon ·
smeageð nu ic bidde hƿæt eoƿ betst fremige ·

036
Ða halgan ⁊ƿyrdon þam hæðenan cƿellere ·

037
Drihten foresceaƿað · hƿæt us fremige ·
þa hét se cƿellere hí on cƿearterne gebringan ·
hƿæt þa halgan þa heora cneoƿa bigdon
binnon þam cƿearterne þus biddende crist ·

041
Alys us nu drihten fram deoflicum costnungum ·
⁊ fram eallū æsƿicungum unrihtƿisra ƿyrhtena ·

043
Hi sungon on æfenunga eft oðerne sealm ·
⁊ on heora gebedum ƿunodon þurh-ƿacole oð midde niht ·

045
Þa æt-eoƿde se hælend hine sylfne his halgum ·
⁊ hi þus getrymde to þam to-ƿeardan ge-ƿinne ·

047
God is eoƿer anginn · ⁊ eoƿer inngehýd
ac se bið gehealden seþe oð ende þurh-ƿunað ·

049
Ealle hi gehyrdon þæs hælendes ƿord
⁊ ƿurdon afyrhte · ⁊ forði þurh-ƿunodon
buton slæpe oð dæg · heora drihten mærsigende ·

052
Hƿæt þa agricolaus on ærne mergen gegaderode
his geborenan magas to his manfullan geþeahte ·
⁊ het him to lædan þa halgan godes cempan ·

055
Hi þa ealle feoƿertig æt-foran him stodon
þa began se de|ma eft hi herigan ·
cƿæð  heora gelican næron on þæs caseres lande
ne sƿa ge-herede · ne him sƿa leofe ·
gif hi noldon aƿendan þa lufe to hatunge ·

060
Þa cƿædon þa halgan ·  hi hine hatodon
for his geleaf-leaste · ⁊ lufodon heora drihten ·

062
Þa grimetede se ƿælhreoƿa sƿa sƿa grædig leo ·
⁊ het hí gebringan gebundene on cƿearterne ·
forðan þe he anbidode þæs ealdormannes to-cymes ·

065
Þa com se ealdorman ðæs embe seofon niht ·
⁊ het sona gelangian þa geleaffullan halgan ·

067
Þa cƿ̅ heora an · his nama ƿæs quirion ·

068
Eala ge gebroðra uton beon gehyrte ·
sƿa oft sƿa ƿe clypodon to criste on gefeohte
ƿe ƿurdon sige-fæste sona þurh his fultū ·
⁊ ƿe eac ofer-sƿiðdon þone onsigendan here ·

072
Hƿilon ƿe ƿæron on micclum geƿinne ·
⁊ eall ure folc mid fleame æt-ƿand
buton ƿe feoƿertig þe on ðam feohte stodon ·
biddende georne ures drihtnes fultū ·
⁊ sume ƿe afligdon sume feollan ætforan us ·
⁊ ure an næs gæderod (sic) fram ealre þæra meniu ·

078
Nu is ure ƿiðer-ƿinna þes ƿæl-hreoƿa heretoga ·
oðer is se dema · ⁊ se deofol þridda ·
þas ðry syrƿiað hu hi ús besƿicon ·
ac uton nu clypian crist us to gefylstan ·
⁊ þa egeslican tintregu · ne þa teartan ƿitu ·
ne ænige bendas us ne beoð to bealƿe ·

084
Æfre ƿe ƿæron gefultumode on ælcum gefeohte
sƿa oft sƿa ƿe sungon þisne ænne sealm ·

086
Deus In nomine tuo saluum me fac et in uirtute tua libera me · Et cetera · [ is on englisc;] [added in a later hand]

087
Þu ælmihtiga god gehæl me on þinum naman ·
⁊ on þinre mihte me alys [eal]ƿealdend [added in a later hand] ·

089
Hi ƿurdon þa gelædde mid þysum lofsange to þam reðum.
⁊ comon gehƿylce to þære ƿæfer-syne ·
þa beheold se heretoga þa halgan ⁊ cƿæþ ·

092
Ge sceolan habban æt me · ƿyrðmyntas ⁊ sceattas ·
gif ge urū godum offrian ƿyllað ·

094
Gif ge þonne beoð þƿyre to þisum
ge beoð geunƿurðode · ⁊ eac | geƿitnode ·

096
Þa cƿædon þa halgan  hi ðone hælend ƿurðodon ·
⁊ nænne oðerne sƿa healicne ne tealdon ·

098
Þa hét se ealdorman mid ormætū graman ·
heora neb beatan mid blacum flintum ·
ac þa stanas ƿendon ƿið þæra ehtera
sƿa  ða cƿelleras hi sylfe cnucodon ·

102
Þa gelæhte se ealdorman · ænne ormetne flint
ƿearp to þam halgum · ac he ƿand þƿyres
to þam heah-gerefan · ⁊ his heafod to-bræc ·

105
Þa ƿurdon þa halgan sƿyþe gehyrte ·
⁊ sungan sona þisne sang mid geleafan ·

107
Qui tribulant me Inimici mei Ipsi infirmati sunt et ceciderunt ·

108
Mine fynd þe me gedrefdon syndon geuntrumode · ⁊ adún feollon ·

109
Þa sƿór se dema  hi þurh dry-cræfte ·
þa stanas aƿendon to heora ƿitnerū ·

111
Þa het se ealdor-man hi ardlice lædan
æft Into cƿearterne · ⁊ mid carfullū mode
smeade ƿið his rædboran hƿæt him to ræde þuhte ·
hu he mihte his hosp on þam halgū geƿrecan ·

115
Hi ƿurdon þa gebrohte binnan þam cƿearterne ·
⁊ sungon þysne sealm mid sƿyþlicre blysse ·

117
Ad te leuaui oculos meos qui habitas in celis · et cetera · [ is on englisc] [added in a later hand]

118
To þe ic ahæbbe mine eagan drihten ·
þu þe eardast on heofonum · ⁊ hi ealne ðone sealm sungon ·

120
Hƿæt þa on middere nihte com se ælmihtiga drihten
of ðære healican heofonan · ⁊ his halgan geneosode ·
⁊ þysum ƿordū gespræc* þe her synd aƿrytene ·

123
Se þe soðlice gelyfð on þone lyfigendan fæder ·
⁊ on his ancennedan sunu · ⁊ on þone halgan gast ·
þeah þe he dead beo · he bið sƿa þeah cucu ·

126
Beoð gehyrte · ⁊ eoƿ ne ondrædað þæra hæðenra ƿita
þe synd hƿilƿend-lice ·

127
Beoð geþyldige on þissere hƿile ·
 ge beon geƿuldor-beagode on þære ecan ƿorulde ·

129
Þa ƿunodon þa halgan þurh-ƿacole oð mergen ·
on heofonlicre blysse þurh þæs hælendes cyme ·
þa het se ealdor-man hi on mergen gefeccan ·
⁊ hi ealle cƿædon sƿylce mid anum | muðe ·

133
Doð nu be us   drihten ƿile ·

134
Þa com eac se deofol · ⁊ hæfde ænne dracan on handa ·
⁊ sƿurd on oðre · þus secgende þam deman ·

136
Þu eart min agen ongin nu sƿiþe ƿel ·

137
Sƿylce hé cƿæde ofer-sƿið þas cristenan
þurh tearte ƿita ·  hí to me gebugan ·

139
Þa geƿearð þam ehterum on heora yfelum geþeahte ·
 hí þa godes halgan on heardum bendum geleddon ·
to anum bradum mere mid bysmorfullum edƿite ·

142
On þam timan ƿæs sƿiþe hefig-time ƿynter ·
⁊ se fore-sæda mere ƿæs mid forste ofer-þeaht ·
⁊ se ƿinterlica ƿind ƿan mid þam forste ·

145
Þa scufon þa hæþenan þa halgan Into þam mere ·
to middes þam ise ealle unscrydde ·
⁊ heom [←him] ƿeardas setton þurh-ƿacole menn ·
 heora nan ne mihte mid fleame æt-berstan ·

149
Þær ƿæs eac geset sƿiþe gehende þam mere ·
ƿearm ƿæter on cyfe · gif þæra cyþera hƿylc
ƿolde forlætan his geleafan · ⁊ his lic baðian
on þam ƿearman ƿætere · for ðæs ƿyntres teartnysse ·

153
Hit begann þa on æfnunge egeslice freosan ·
  ís befencg þa foresædan martyras ·
sƿá  heora flæsc for ðam forste tobærst ·

156
Þa eargode heora án for þam ormætum cyle ·
aƿearp his geleafan ⁊ ƿolde hine baðian
on þam ƿlacum ƿætere ⁊ ƿende fram his geferum ·
ac he geƿát sona sƿa hé  ƿæter hrepode ·
⁊ ƿearð seo ƿearmnys him aƿend to deaðe ·
forþan þe his geleafa ne geleaste oð ende ·
sƿa sƿa drihten sæde him sylf on þam cƿearterne ·

163
Þa gesaƿon þa oðre hu þam anum getimode ·
⁊ sungon þysne sang · sƿylce of anum muðe ·

165
Ne yrsa ðu drihten us on ðysum deopum flodū ·
ne þin hat-heortnys on þyssere ea ne sy ·

167
Se þe hine ascyrede for þyssere scearpnysse fram us ·
his lima synd toslopene ⁊ hé sona losode ·

169
Ƿe nellað drihten næfre fram þe tƿæman ·
oð  ðu us gelyf-fæste þe to lofe drihten ·
ƿe ge|cygað þinne naman · þonne [←þone; wrongly] þe soðlice heriað
ealle gesceafta · ⁊ ealle niƿelnyssa [←niƿelnysse] ·
fyr · ⁊ hagol · snaƿ · ⁊ ceald is ·
ƿindas · ⁊ stormas · þe þin ƿord gefyllað ·

175
Þu gæst ofer sǽ sƿa sƿa ofer grenre eorðan ·
⁊ þu æþelice gestilst hyre strangan yða ·

177
Þu gehyrdest drihten þone heah-fæder Iacob ·
þaþa he for-fleah þa frecenfullan þeoƿracan ·
þe his agen broþor esau gecƿæð ·

180
Þu ƿære mid iosepe In aegypto-lande ·
⁊ hine of þeoƿdome ahofe to hlaforde ·

182
Þu gelæddest moysen of ðam ylcan lande
eft mid israhele folce þurh fela tacna ·
⁊ him ƿeg gerymdest on þære readan sǽ ·

185
Þu gehyrdest eac siððan þine halgan apostolas ·
gehyr us nu drihten on þysum deopum flode ·
⁊ ne lǽt us besencan on ðissere cealdan hreohnysse ·
ne ús ne forsƿelge þes sƿearta grund ·

189
Ƿe synd earmingas gehelp us nu drihten ·

190
Ƿe synd gesette on sælicū grunde ·
⁊ ure blód fleoð to urum fotum adune ·
geliðe-ƿaca nú þisne unliðan cyle ·

193
 menn magon oncnaƿan  ƿe to þe clypodon ·
⁊ ƿe beon gehealdene forðan þe ƿe hopiað to ðe ·

195
Hƿæt ða færlice ƿearð mycel ƿundor ðurh god ·
þær com heofonlic leoht to þam halgum martyrum ·
sƿa hát sƿa sunne scinende on sumere ·
⁊  ís formealt on eallum þam mere
⁊  ƿæter ƿearð aƿend to ƿynsumum baðe

200
Ealle þa ƿeard-menn ƿæron ǽr gesƿefode ·
buton heora anum þe þyses ealles hlyste
hu hi hí gebædon · ⁊ hú se án forferde ·

203
Þa beheold se ylca hƿanon  leoht scean ·
ða geseah he bringan mid þam beorhtan leohte
ufan of heofonum an leas feoƿertig kyne-helma ·
þam halgum martyru · þe on ðam mere stodon ·

207
Þa under-geat he sona  se án næs geteald
to þam cyne-helmum cristes þegna ·
forþan þe he nolde þa earfoðnyssa forberan ·

210
Ða aƿrehte se án þa oðre ƿeardas ·
⁊ unscrydde hine sylfne ⁊ scæt into ðam mere
clypigende · ⁊ cƿeðende · ic eom eac | cristen

213
He eode to ðam halgū · ⁊ clypode to ðam hælende ·

214
Ic gelyfe on þe drihten sƿa sƿa þas gelyfað ·
læt me beon geteald to heora getele ·
⁊ do me þæs ƿyrðne  ic ƿælhreoƿe tintrega
for þe þroƿige · ⁊ on ðe beo afandod ·

218
Þa geseah se deofol  þa drihtnes halgan
ƿæron gefrefrode on heora frecednysse ·
⁊ on geleafan þurh-ƿunodon sƿa sƿa he ǽr ne gelyfde ·
 hi æfre þone cyle sƿa gesæliglice acoman ·

222
Þa bræd se sceocca hine sylfne to menn ·
geƿrað his sceancan ⁊ ƿánode him sylfū ·

224
Ƿa ís me earmū  ic eom ofer-sƿyþed ·
frā þysum halgū ƿerum · ⁊ ic eom gebysmorod ·

226
Hæfde ic ælteoƿe þenas · nære ic þus eaðelice ofersƿiðed ·

227
Nu ic ƿylle aƿendan þæs ƿælhreoƿan heortan ·
to þan geþance  he þyssa halgena líc
ealle forberne ⁊ on ðære ea aƿurpe ·
 furðon heora bán ne beon æfre afundene ·

231
Þa sungon ða halgan on þam softū baðe ·
þu eart ana god ælmihtig scyppend ·
þu ðe ƿundra ƿyrcst · ⁊ ure ƿiðer-ƿinnan ofer-sƿiðst ·

234
Þu gescyndest þone sceoccan þe embe us syrƿde ·

235
Hƿæt þa on ærne mergen comon þa arleasan cƿelleras ·
⁊ axodon þa ƿeard-menn hu-meta se an
ƿære to þam halgum geðeod · oððe hƿæt he gesaƿe ·

238
Þa cƿædon þa ƿeardas to ðam ƿælhreoƿum demum ·

239
Ƿe feollan on slæpe sƿarlice ealle
sƿylce ƿe on deaðe lagon · ac he læg þurh-ƿacol ·
geseah ða ƿundra ⁊ ƿræhte us siððan ·

242
Þa gesaƿe he [MS. ƿe]  leoht ⁊ he gelyfde sona ·
unscrydde hine eallne ⁊ eode into heom [←him] ·
⁊ cƿæð mid hluddre stemne ·  he gelyfde on crist ·

245
Þa hét se arleasa dema hi ealle gelædan
of ðam bradū mere · ⁊ tobrecan heora sceancan ·
þa ongunnon ða hæðenan hi handlinga ateon ·
⁊ to-bræcon heora sceancan · sƿá sƿá heom [←him] beboden ƿæs ·

249
Þa sungon hi þisne sealm on þære bræce ·

250
Anima nostra sicut passer erepta est de laqueo uenantium · | Et cetera · [ is on englisc;] [added in a later hand]

251
Ure saƿl is ahred of grine sƿa sƿa spearƿa [spearƿe → spearƿa] ·
 grin is tobryt · ⁊ ƿe synd alysede ·

253
Ure ealra fultum is on ðæs drihtnes naman ·
seðe geƿorhte heofonas ⁊ eorðan ·

255
Þa cƿædon hí amen · ⁊ heora gastas ageafon ·
⁊ ferdon sƿá gemartyrode to þam ælmihtigan drihtne
þe him ǽr gefultumode on ðam frecednyssum ·
⁊ hi æfre getrymde oþ hi him tocomon ·

259
Ða gedyde se dema sƿa sƿa se deofol gebeotode ·
het hi ealle forbærnan on sƿiðe bradū fyre ·
ac þa bán belifon æfter þam bærnette ·
þa aƿurpon þa hæðenan into ðam ƿidgillū streame ·

263
Þis ƿearð gesƿutelod sona æfter þrym dagum
sumū halgan bisceope on þære ylcan byrig ·

265
Him comon to on sƿæfne þa soðan godes halgan ·
⁊ sædon hƿær heora bán þa gebrohte ƿæron ·

267
Hƿæt þa se bisceop of his bedde arás ·
⁊ ferde mid his preostū to ðam flode nihtes ·

269
Þa scinon ða bán sƿa beorhte sƿa steorran
on þam ƿætere · ⁊ hi ðæs ƿundrodon ·

271
Ealle hi becoman to anre dypan ·
⁊ næs forloren naht on þam flode ·
⁊  leoht gesƿutelode sƿa hƿǽr sƿa hi lagon ·

274
Þa gebrohte se bisceop ealle þa halgan bán
on gelimplicum scrynum · ⁊ gelogode hi up
on geleaf-fulre cyrcan to lofe þam ælmihtigan ·
ðam sy ƿuldor · ⁊ ƿurðmynt on ealra ƿorulda ƿoruld. \textsc{Amen}.

278
Hƿæt losað æfre þam ælmihtigan gode ·

279
Gif hƿylc ungesælig mann his scyppende bið ungehyrsū ·
⁊ nele þurh-ƿunian on ƿél-dædum oð ende ·
ac forlæt his gelæfan ⁊ þone leofan drihten ·
þon\textit{ne} bið oðer gecoren to þam kyne-helme
þe se oðer nolde geearnian þurh gesƿinc ·
sƿá sƿá ge gehyrdon on þissere rædinge ·
 an þæra ƿeard-manna ƿearð þam halgum geðeod ·
⁊ gelæhte þone kyne-helm þe se oðer forleas

287
Iudas eac se arleasa þe belæƿde þone hælend ·
aheng hine sylfne sona on grine ·
⁊ mathias se eadmoda ƿæs gemærsod siþþan ·
⁊ to apostole ge|coren æfter cristes æriste ·
⁊ hæfð þone ƿurðmynt þe se ƿærlhreoƿa forleas ·
þurh his agenne sƿicdóm þaða he sealde his scyppend ·

293
Nyte ƿe hƿeþer se ƿeardmann ƿære æfre gefullod ·
ac ƿe ƿiton sƿa þeah hƿæt ƿise lareoƿas sædan ·
 ælc ðæra þe bið acƿeald for cristes geleafan
bið soðlice gefullod þon\textit{ne} he sƿylt for gode ·
⁊ on his blode aðƿogen frā synna horƿū ·
⁊ [leofað] [←lyfað] mid þam drihtne þe he his líf fore sealde ·

299
Nis gode nan neod  ƿe god ƿyrcan ·
ne he nan þing ne hæt for his agenre neode ·
ac hit fremað us sylfū sƿa hƿæt sƿa he us bebyd ·
⁊ ƿe beoð gesælige gif ƿe urū scyppende gehersumiað ·
⁊ gif ƿe hine ænne ofer ealle þincg lufiað ·
seðe hine forlæt he losað ƿitodlice ·

305
Þeahhƿæþere gelicað þam leofan drihtne ·
 ƿe his ƿillan mid ƿeorcum gefremman ·
⁊ þurh  ge-earnian  éce líf mid him ·

308
Se apostol paulus sette on his pistole
 ƿe soðlice synd ures scyppendes gefylstan ·
sƿá  ure drihten deð þurh his gecorenan
fela þincg on ƿorulde · ⁊ fylst him æfre sƿa þeah
forðan þe menn ne magon on mode asmeagan
ænige godnysse buton hit of gode cume ·
ne naht to góde gedón · butan godes fylste ·

315
He is sƿa mihtig ƿyrhta ·  he mæg aƿendan
yfel to gode þurh his godnysse ·

317
Micel yfelnyss ƿæs on iudeiscum mannū ·
þaþa hi syrƿdon mid sƿeartū geþance
hu hi crist acƿealdon · ⁊  com us to hæle ·
⁊ to ecere alysednysse ⁊ heom [←him] to forƿyrde ·

321
Hi synd þurh-scyldige for heora syrƿunge ·
⁊ heom [←him] bið gedemed be ðam þe hi dydon ·
þeah þe ure drihten þa dæda him geþafode ·

324
Yfele ƿæron þa ehteras ⁊ þa arleasan cƿelleras
þe ða martyras ofslogon · ac sƿa þeah hit becom
ðam halgū to ƿuldre ⁊ to ecū ƿyrðmynte ·
⁊ þa ehteras habbað ece genyðerunge ·

328
Næron sƿa manega martyras nære seo mycele ehtnyss
ðe se deofol astyrode ongean drihtnes halgan
þurh his arleasan | þenas · þe ðone hæðen-scipe lufedon ·

331
God geþafað sƿaþeah for his godnysse
 his sunne scynð ofer ða synfullan hæþenan.
⁊ asend his ren-scuras ofer ða rihtƿisan menn
⁊ ofer ða manfullan · for his mycclan cyste ·
⁊ afet us ealle ge yfele ge gode ·

336
God gesceop ða hæþenan þeah þe hí hine ne cunnon ·
ac hi ne beoð sƿa-þeah butan ƿitū eft ·
forþan þe hí eaðelice mihton þone ælmihtigan under-gitan
ðurh ða gesceafta · þe hi ge-seoð on ƿorulde ·

340
Heofen ⁊ eorðe · ⁊ oþre gesceafta ·
sunne · ⁊ mona · mærsiað heora scyppend ·
⁊ men magon tocnaƿan [←tocnaƿen] ·  se is mære god
ana ælmihtig þe hi ealle gesceop ·

344
Nu beoð þa hæðenan buton beladunge
rihtlice fordemede mid deofle on helle ·
forðan þe hi ne oncneoƿan crist mid geleafan ·
þe him lif sealde ⁊ and-lyfene fore-sceaƿode ·

348
An gecyndelic · ǽ · is eallum mancynne gesett ·
 nan man ne gedó dare oðrum menn ·
sƿa sƿa se hælend cƿæð on his halgan godspelle ·

351
  ðu þe sylfū nelt on þinū life becuman ·
ne do ðu  oðrum menn · þis cƿæð drihten sylf ·

353
Ac þa hæðenan hynað ⁊ hergiað þa cristenan
⁊ mid ƿælhreoƿum dædum urne drihten gremiað ·
ac hí habbað þæs edlean on þam ecum ƿitū ·

356
God forgifð us mannū menigfealde ƿæstmas ·
þæra ƿe sculon brucan sƿa us gebeorhlic sy ·
 se lichama hæbbe hlyƿðe ⁊ fodan ·
 ƿe ne beon besƿicene þurh ða sƿæsan lustas ·
þe of ofer-floƿednysse eallū þam becumað ·
þe buton ƿær-scipe heora ƿoruld adreogað ·

362
Uton ƿe aƿendan ure ƿillan to gode ·
⁊ on eallū þingum urne scyppend ƿurðian ·
seþe æfre rixað on ecnysse. AMEN.
