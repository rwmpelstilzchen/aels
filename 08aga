\textsc{non̅ febr̅. nat̅l̅ sce̅ agathe uirgin̅.}

001
\textsc{Agathes wæs geícged sum ge-sælig mæden
on æ}ræ scyre sicilia · snotor ⁊ gelyfed ·
on ðam timan þe quintianus se cƿealm-bære ehtere ·
þære scyre geƿeold ƿælhreoƿlice under þam casere ·

005
Se ƿæs grædig gitsere · ⁊ his galnysse underþeod ·
deofles þeoƿet-lincg · ⁊ drihten onscunode ·

007
Þa com him to earan be Agathes drohtnunge ·
⁊ smeade hu he mihte  mæden him begitan ·
hét hí þa gefeccan · ⁊ betæhte hí anum fulum ƿife ·
afrodosia gecíged · sceand-lic on þeaƿum ·

011
Seo hæfde nigon dohtra · nahtlice ⁊ fracode ·
 heo geond þrittig nihte hire þeaƿas leornode ·
⁊ hire mod aƿende þurh þæra myltestrena forspennincgæ ·

014
Hƿæt ða affrodosia se fracedosta ƿimman ·
mid hire nigon dohtrum gedrehte agathen ·
hƿilon olecende · hƿilon egsigende ·
ƿende  heo mihte hire mod aƿendan ·

018
Þa cƿæð agathes · to þam yfelan teame ·

019
Eoƿer ƿord syndon ƿinde gelice ·
ac hí ne magon afyllan min fæstræde geþanc ·
þe is gegrund-staþelod ·
ðis heo cƿæð mid ƿope · ⁊ geƿilnode to ðroƿigenne
for cristes naman · þa cƿealm-bæran ƿita ·
sƿá sƿá se þurstiga · on ðære sunnan hǽtan
geƿilnað ƿylsprincges · oððe ƿæteres celincge ·

026
Þa geseah affrodosia ·  heo þære femnan mod
gebigan ne mihte · mid hyre bismorfullum tihtincgum ·
⁊ ferde to quintiane ⁊ cƿ̅ him þus to ·

029
Stanas magon hnexian · ⁊  starce ísen
on lædes gelicnysse · ærðan þe se geleafa mæge
of agathes breoste · beon æfre adƿæsced ·

032
Ic ⁊ mine dohtra · dæges · ⁊ nihtes ·
naht elles ne drugon · buton hi æfre tihton ·
to þinre geþafunga · þeah ðe us hƿonlice speoƿe ·

035
Ic hire bead gymmas · ⁊ gyrlan of golde ·
⁊ oðre mærða · ⁊ mære gebytlu ·
hamas · ⁊ hyred · ⁊ heo  eall forseah
on meoxes gelicnysse · þe lið under fotum ·

039
Þa yrsode quintianus · ⁊ hét hí ardlice feccan ·
befrán hí ða æt fruman · be hyre gebyrdum ·

041
Agathes þa cƿæð · ic eom æðelborenre mægðe ·
sƿá sƿá eall min mægð me is to ƿitan ·

043
Ða cƿæð se dema · Hƿi dest þu ðe sylfe ·
ðurh ƿace þeaƿas · sƿilce þu ƿyln sy ·

045
Agathes ⁊ƿyrde · Ic eom godes þinen ·
⁊ mycel æðelborennys · bið  man be cristes ðeoƿ ·

047
Quintianus cƿæð to þam cristes mædene ·

048
Hƿæt lá næbbe ƿé nane æþelborennysse
forðan þe ƿe forseoð þines cristes ðeoƿ-dóm ·

050
Agathes ⁊ƿyrde þam arleasan ⁊ cƿæð ·

051
Eoƿer æðelborennys becymð to sƿa bysmorfullum hæftnede ·
 ge beoð þeoƿan synne ⁊ stanum ·

053
Quintianus cƿæð · þa cƿealm-bæran ƿita
magon eaðelice geƿrecan ·
sƿa hƿæt sƿa ðu mid ƿedendum muðe tælst ·
sege sƿa þeah · ær ðu becume to þam fore-sædum ƿitum ·
hƿi ðu ure góda (sic) biggencgas forseo ·

058
Agathes ⁊ƿyrde · þam árleasan ðus ·

059
Ne cƿæð þu na góda · ac gram-licra deofla ·
þæra anlicnysse ge aƿendað on are · ⁊ on stanum ·
⁊ ealle ða græftas ofer-gyldað · mid cræfte ·

062
Quintian᷒ þa cƿæð ·  heo gecure oðer ðæra ·
sƿa heo mid fordemdum dyslice for-ferde ·
sƿa heo þam godum geoffrode · sƿa sƿa æðelboren ⁊ ƿis ·

065
Agathes him ⁊ƿyrde anrædlice ⁊ cƿæð ·

066
Beo þin ƿif sƿylc sƿa uenus · þin fule gyden ƿæs ·
⁊ beo ðu sƿylc sƿa Iouis · þin sceand-lica god ƿæs ·
 git magon beon getealde · eac betƿux þam godum ·

069
Þa hét quintianus · hí mid handum slean
gelome on  hleor ·  heo hlydan ne sceolde ·

071
Ða cƿæð agathes eft ða ylcan ƿord ·

072
Quintianus cƿæð · þu cyst  ðu gecure
þa tintregu to ðroƿigenne · nu þu minne teonan ge-edlecst ·

074
Þæt [sic @ Skeat] mæden him ⁊ƿyrde · micclum ic ƿundrie
þe snoterne mannan · to sƿa micclum dysige gebigedne ·
 ðu sƿylce for godas hæfst · þe ðe sceamað to ge-euenlæcenne ·

077
Gif hí soða godes (sic) synd · godes ic þe geƿisce ·
gif þu hí onscunast ƿit cƿeðaþ þonne án ·

079
Hat hí sƿa yfele · ⁊ sƿa unclæne ·
 gif ðu hƿylcne ƿyrige ·  ðu geƿisce him þæs ·
 his líf beo gelíc þinum laðum godum ·

082
Quintianus hire cƿæð to · Hƿi clypast ðu sƿa fela ideles ·
geoffra ðam godum ·  ic ðe gram-lice ne fordó ·

084
Ða ⁊ƿyrde agathes · unforht þam deman ·

085
Gif ðu mid ƿild-deorum me nu bætan ƿylt ·
hi beoð sona hand-tame · þurh þæs hælendes naman ·

087
Gif þu me fyr gearcost · me cymð fær-lice of heofonum ·
halƿendlic deaƿ · þurh drihtnes ænglas · [. @ Skeat]

089
Gif ðu me sƿingla behætst · ic hæbbe þone halgan gast ·
þurh ðone ic forseo ealle þine sƿingla ·
þa [sic @ Skeat] cƿehte se dema his deoflice heafod ·
⁊ hét hí gebringan on anū blindum cƿearterne ·
⁊ hét  heo sceolde hi sylfe beþencan ·
hu heo mihte æt-ƿindan þam ƿælhreoƿum tintregum ·

095
Ða cƿæð agathes · Þu earminge beðenc þe
hu ðu mæge æt-ƿindan ðam ecum ƿitum ·

097
Eode þa bliðelice to ðam blindum cƿearterne ·
sƿylce heo ƿære gelaðod · to lustfullum beor-scype ·
⁊ betæhte hire geƿin þam ƿel-ƿyllendan drihtne ·

100
Hƿæt ða on mergen se manfulla dema
het Agathen gelædan to his laðan ⁊ƿerdnysse ·
⁊ befrán hƿæt heo smeade be hyre gesundfulnysse ·

103
Agathes him cƿ̅ to · Crist me is for hæle ·

104
Se dema axode · hu lange ƿylt ðu ungesælige
ateon þas ydelnysse · mid cristes andetnysse ·
ƿið-sac ðinne crist · ⁊ clypa to þam godum ·
þe læs ðe þu ðin líf forlæte on iugoðe ·

108
Agathes ⁊ƿyrde anfealdlice ⁊ cƿæð ·

109
Ƿið-sac ðu þine godas · þe synd stænene · ⁊ treoƿene ·
⁊ gebide þe to þinum scyppende · þe soðlice aleofað
gif ðu hine forsihst · þu scealt on ecū ƿitum ðroƿian ·

112
Þa ƿearð se arleasa gehathyrt · ⁊ hét hí on hencgene a-streccan ·
⁊ ðraƿan sƿa sƿa ƿiððan ƿælhreoƿlice ⁊ cƿæð ·
forlæt þine anƿylnysse ·  ðinum life beo geborgen ·

115
Agathes ⁊ƿyrde on ðære hencgene þus ·

116
Sƿa ic lust-fullige on þisum laðū ƿitum ·
sƿa sƿa se ðe gesihð · þone þe he geƿilnode ·
oððe se þe fint fela gold-hordas ·

119
Ne mæg min saƿl beon gebroht mid blysse to heofonum ·
butan min lichama beo on þinum bendum genyrƿod ·
⁊ fram ðinum cƿellerū on þinum copsum agrapod ·

122
Þa gebealh hine se ƿælhreoƿa ⁊ het hí geƿriðan
on ðam breoste mid þære hencgene ⁊ het siððan ofaceorfan ·

124
Agathes him cƿæð to · Eala ðu arleasosta
ne sceamode þé to ceorfanne   ðu sylf suce ·
ac ic habbe mine breost on minre saƿle · ansunde ·
mid þam ðe Ic min andgit eallunga afede ·

128
Quintianus ða hét hí to cƿearterne gelædan ·
⁊ hét hire ofteon · ætes · ⁊ ƿætes ·
⁊ cƿæð  nan læce hí lácnian ne moste ·

131
Efne ða on middre nihte com sum harƿencge mann
Into þam cƿearterne · ⁊ his cnapa him ætforan ·
hæfde leohtfæt on handa · ƿolde þa halgan gelacnian ·

134
Seo eadige agathes cƿæð to ðam læce ·

135
Ne gymde Ic nanes læce-cræftas næfre on minū life ·
ic hæbbe minne hælend þe gehælð mid his ƿorde ·
he mæg gif he ƿyle · mihtelice me gehælan ·

138
Þa cƿ̅ se harƿencga · he me sende to ðe ·

139
Ic eom his apostol · ⁊ ðu efne nu bist
hál on his naman · ⁊ he sona ferde ·

141
Þa cneoƿode Agathes · ⁊ ðancode criste
 he hí gemunde · ⁊ his mæran apostol
to hire asende · mid sƿylcum frofre ·

144
Æfter ðam gebede · beseah to hyre breoste ·
⁊ ƿæs  corfene breost · þurh crist ge-edstaðelod ·
⁊ ealle hire ƿunda ƿurdon gehælede ·

147
Þær scean ða mycel leoht · on þam sƿeartum cƿearterne ·
sƿa  ða ƿeardas flugon · mid fyrhte fornumene ·

149
Þa tihton þa hæftlingas ·  halige mæden ·
 heo aƿæg eode · ⁊ ða ƿita for-fluge ·

151
Þa cƿæð agathes  æðele mæden ·

152
Nelle ic amyrran mine kynehelm ·
ne ða ƿeardas gesƿencan · ac ic þurh-ƿunige hér ·

154
Þa on ðam fiftan dæge het se dema hí gefeccan ·
⁊ cƿ̅  heo sceolde þam godum geoffrian ·
oððe mid teartum ƿitum getintregod beon ·

157
Þa cƿæð Agathes · þu earma ⁊git-leasa ·
hƿa ƿyle clypian to stane · ⁊ na to þam soðan gode ·
ðe me fram eallum þam ƿitum · þe ðu ƿælhreoƿlice ·
on minum lice gefæstnodest · for his naman gehælde ·
⁊ min breost ge-edstaðelode · þe ðú arleasa forcurfe ·

162
Þa befrán se hæðen-gylda · hƿa hi gehælde ·

163
Agathes cƿæð · Crist godes sunu ·

164
Quintianus cƿ̅ · to ðam clænum mædene ·
git þu namast crist? [sic @ Skeat] Heo cƿæð him to ⁊sƿare ·

166
Crist ic andette · mid ƿelerum · ⁊ æfre mid heortan to him clypige ·

167
Ða cƿ̅ · se deofles þén · nu ic sceal geseon ·
gif crist ðe gehælð · het ða streoƿian geond þa flór ·
fela byrnenda gleda · ⁊ to-brysede tigelan ·
⁊ hí sƿá nacode het ƿylian on þam fyre ·

171
Þa ƿearð mycel eorð-styrung · on ðære ylcan stoƿe ·
⁊ feol se stænene ƿáh · uppan þæs stuntan ræd-boran ·
 he ællto-cƿysde · ⁊ sum oþer cniht samod ·
sƿyðe rihtlice sƿá · forðan þe hí ræd-boran ƿæran
þæs arleasan deman · to his yfelum dædum ·

176
Eac sƿylce seo burh eall byuigende stód
for ðære eorð-styrunge · ⁊ arn seo burhƿaru
endemes to þam arleasan · axiende mid gehlyde ·
hƿi hé  godes mæden · sƿa gramlice tintregode ·

180
Þa fleah quintianus · afyrht for ðam gehlyde ·
⁊ eac seo eorð-styrung hine ge-egsode þearle ·
hét sƿa þeah hí gebringan binnan ðam cƿearterne ·

183
Hƿæt ða Agathes inƿerdlice clypode ·
mid astrehtum handum to þam hælende þus ·

185
Eala ðu min drihten · þe me to menn gesceope ·
⁊ æfre fram cyldhade me gescyldest ofþis (sic) ·
þu þe ƿoruldlice lufe aƿendest fram me ·
þu ðe dydest  ic ofer-com þæs cƿelleres tintregu ·
scearp isen · ⁊ fyr · ⁊ þa slitendan claƿa ·
þu ðe me on þam ƿitum geþyld forgeafe ·
ðe ic bidde drihten ·  ðu minne gast
nu to þe genime · forðan þe nú ís tima ·
 ic þas ƿoruld forlæte · ⁊ to þinre liðan milþeortnysse
becuman mote · min leofa drihten ·

195
Æfter þysum gebede binnan þam cƿearterne
heo ageaf hire gast · ⁊ to gode siðode ·

197
Þa com seo burh-ƿaru · ⁊ bebyrigde hire líc
mid mycelre arƿurð-nysse · on eall niƿere þryh ·

199
Þær com ða godes encgel gangende sƿa sƿa mann ·
þā fyligdan æt fotum fela ƿlitige cnapan ·
⁊ sette enne marmstán æt þæs mædenes heafde
binnan þære þryh · þysum ƿordum aƿritene ·

203
Mentem s\textit{an}c\textit{t}am spontaneam honorē deo · et patrie liberationem.

204
 is on englisc · halig mod · sylfƿille ƿurðmynt · þam ƿél-ƿyllendan gode · ⁊ eardes alysednyss ·

205
Þa aƿende se encgel aƿeg mid þam cnapum ·
⁊ nes se mann on þære scire þe hi gesaƿe ærþán ·

207
Hƿæt ða quintianus cristes ƿiðer-ƿinna ·
ferde on scipe · ofer semithetū
embe agathen æhta · ⁊ eac ƿolde gehæftan
ealle hire mægðe · ac hé ne moste for criste ·

211
Hine gelæhte an hors · þa ða he læg on ðam scipe ·
hetelice mid toðum ⁊ hefde him úpp ·

213
Þa spearn oðer hors to · ⁊ asprencde hine ofer bord ·
⁊ næs his fule líc afundan æfre siððan ·
þa ne dorste nan man dreccan hire megðe ·
ac arƿurðodon hí ealle · ge-egsode þurh god ·

217
On þære ylcan scire sicilian landes ·
ís án byrnende munt · þone menn hatað ethna ·
onæled mid sulphore ·  is sƿæfel on englisc ·

220
Se munt byrnð æfre · sƿá sƿá má oþre doð ·
þa ge-timode hit ymbe tƿelf-monað
æfter agathes þroƿunge · ⁊ ethna up ableoƿ
sƿyðe egeslice ontendnysse · ⁊ arn be þam munte
on flodes gelicnysse · ⁊ formulton þa stanas ·
⁊ seo eorðe forbarn · oð  hit to þære byrig becom ·
þa urnon þa hæðenan · to þære halgan byrgene ·
⁊ ahofen þone ofer-brædels of þære halgan byrgene
to-geanes þam fyre · þe hí afærde forðearle ·

229
Þa ƿearð  fyr gestilled · ⁊ æt-stod sona
for agathen ge-earnungum · þære æðelan femnan ·
six dagas hit barn · ⁊ æt-stód on þam dæge ·
þe seo eadige Agathes · to ðam éce life geƿát ·
 sƿa ƿurde gesƿutelod  seo ceaster ƿearð ahréd
fram þæs fyres frecednysse · þurh agathen · foreþingunge ·
þam hælende to lofe · þe his halgan sƿa ƿurðaþ ·
þæs him sy á ƿuldor on ecere ƿorulde · \textsc{amen}.
