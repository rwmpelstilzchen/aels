\textsc{xii. kl̅ ian\textit{uarias}: passio sci̅ thome ap\textit{osto}li.}

001
\textsc{Dvbitabam div transferre anglice passio}nem sci̅ thome ap\textit{osto}li ex quibusdam causis et maxime eo q\textit{uo}d augustinus magnus abnegat de illo pincerno (sic) cuius manum niger canis in conuiuium portare deber\textit{et} · cui narrationi ipse augustinus his uerbis contra-dicens scripsit · cui scripture lic\textit{et} nobis non credere non enim est in cathólico canone ·

006
Illi tamen eam et legunt et tanquam incorruptissimam uerissimamq\textit{ue} honorant qui aduersus corporales uindictas quę sunt in ueteri testamento nescio qua cecitate acerrime seuiunt ·

009
Quo animo et qua distributione temporum facte sint omnino nescientes ·

010
Et ideo uolo hoc pr\textit{et}ermittere et cetera interpr\textit{et}ari quę in eius passione habentur sicut æþelƿerd᷒ uenerabilis dux obnixe nos praecatus est ·

013
| Æfter þæs hælendes þroƿunge · ⁊ æriste of deaðe
⁊ up-stige to heofonum þa þa his apostolas
to-ferdon geond þisne middan-eard · þa becō thomas
to cesarian byrig · ⁊ se hælend sylf
of heofonū cō him to þus cƿeðende ·

018
Þæra indiscra kyning þe is gehaten gundoforus
asende his gerefan to sirian lande
to secenne sumne ƿyrhtan þe ƿel cunne on cræfte ·
cū nu ic þe asende sona forð mid him.

022
Þa ⁊ƿyrde t\textsc{h}omas ·

022
Eala þu min drihten ·
send me þyder þe þu ƿille buton to þā indiscum ·

024
Se hælend him cƿ̅ to ·

024
Far nu ⁊ ic beo mid þe · ⁊ þe ne forlæte ·
⁊ æfter þan þe þu me gestrynst þa indiscan ·
þu cymst to me mid ƿuldor-beage martyr-domes ·

027
\textsc{Th}omas hī ⁊ƿyrde · þu eart min driht\textit{en} ·
⁊ ic eom þin þeoƿa geƿurðe þin ƿilla ·

029
Efne þa se ge-refa reoƿ him to lande
abbanes gehaten frā þam indiscan kyninge ·
⁊ eode geond þa [scira] [MS. has scipa] his ærende secende ·

032
Crist hī þa eode to · ⁊ cƿ̅ openlice ·

033
Hƿæt bigst þu Iunglincg? [sic @ Skeat]

033
He ⁊ƿyrde ⁊ cƿ̅ ·

034
Min hlaford þæra indiscra cyning
asende me to þysum earde to axienne ƿyrhtan ·
 ic hí gehyrige · ham to his ƿeorce ·
oþþe ic hí bicge · gif hi beoð þeoƿe ·
þa þe on stane cunnon · ⁊ gecƿemlice on treoƿe
 hi on romanisce ƿisan ærære (sic) his cynebotl ·

040
Þa cƿæð se hælend to þam cnihte sona ·

041
Ic hæbbe ænne ƿyrhtan ƿurðfulne ⁊ getreoƿne ·
þone ic oft asende to ænlipigum burgum ·
⁊ sƿa hƿæt sƿa he begit his sƿinces to medes ·
he hit bringð to me butan sƿicdome ·

045
Þisne ic ƿille sendan gif þu sƿa ƿylt mid þe
 þu mid ƿurðmynte æfter þam ƿeorce
eft hine asende gesundne to me ·
þa blissode abbanes · ⁊ beah to his cneoƿum ·
| ⁊ se hælend betæhte þone halgan thoman
him ham to hæbbenne · ⁊ hí sƿa to-eodon ·

051
Þa axode abbanes þon\textit{e} arƿurðan apostol ·

052
Sege me to soþan gif þu sy his þeoƿa ·

053
\textsc{Th}omas hī ⁊ƿyrde ·

053
Gif ic his æht nære
ic ƿolde forseon sona his hæsa ·
ac ic eom his þeoƿa · ⁊ þa þing ne dó
þe ic sylf geceose · ac  me sægð min hlaford ·

057
Ic eom án his þeoƿena of þā ungerimum ·
⁊ ƿe ealle cunnon cræftas on ƿeorcū ·
⁊ farað geond scira ⁊ butan sƿic-dome
bringað eft urū hlaforde   ƿe ge-earniað ·

061
Hi eodon þa to scipe ⁊ heora segel arærdon ·
⁊ mid ƿinde ferdon sƿa sƿa him geƿissode god ·

063
Abbanes þa cƿ̅ eft to þam apostole ·

064
Gif þu canst on cræftum sƿa sƿa þu cƿæde nu ǽr ·
hƿi ƿolde þin hlaford þe alætan to me ·

066
Thomas him cƿ̅ to be cristes getimbrunge ·

067
Ic lecge þa grund-ƿeallas þe gelæstað æfre ·
⁊ ic sette þon\textit{e} ƿáh þe ne asihð næfre ·
⁊ þa egðyrle macige þe ælteoƿe beoð
 þam huse ne bið ƿana þæs healican leohtes ·

071
Ic arære þa ge-timbrunge ·  hire hróf ofer-stihð
ealle gebytlu · ⁊ bið utan fæger ·
⁊ sƿa-þeah ƿlitigre  ƿeorc ƿiðinnan ·

074
Sƿa hƿæt sƿa bið on marmstane · oþþe on mærlicre getimbrunge ·
ic soþlice ƿyrce · ⁊ gif þu ƿilt me befæstan
cnapan to lærenne ic him cuðlice tæce ·

077
Abbanes þa cƿ̅ ·

077
Ænlic is se ƿer
þe sƿilce ƿyrhtan hæfð he is selra þonn\textit{e} sum kynincg ·

079
\textsc{Th}omas him ⁊ƿyrde ·

079
Ænlice þu spræce
kyninges sunu he is ancenned his fæder ·
⁊ hylt his fæder rice on healicum muntum ·
þær nan feond ne cymð þe his frið aƿyrde ·
ne þær ƿædla ne bið · ne ƿanhal gemet ·

084
Hi seglodon þa forð seofon niht on án ·
⁊ on land eodon · ac hit bið lang-sum to secganne
ealle þa ƿundra þe he | ƿorhte on þam lande ·
forðan þe ƿe onettað to his arƿurðan þroƿunge ·

088
Hi comon þa æt nextan to þǣ cyninge on india ·
⁊ abbanes gebrohte ardlice thoman
to þæs cyninges spræce · ⁊ hé cƿ̅ him to ·

091
Miht þu me aræran on romanisce ƿisan
cynelice gebytlu? [sic @ Skeat]

092
He cƿ̅  he mihte ·

093
Þa sceaƿodon hí þon\textit{e} stede þær hit standan sceolde ·
⁊ t\textsc{h}omas eode metende mid anre mete-gyrde þon\textit{e} stede ·
⁊ cƿ̅  he ƿolde ƿyrcan þa healle
ærest on east-dæle ⁊ þa oþre gebytlu
bæftan þære healle · bæðhus · ⁊ kycenan ·
⁊ ƿint̅-hus ⁊ sumor-hus · ⁊ ƿynsume buras ·
tƿelf hus togædere mid godum bigelsum ·
ac sƿylc ƿeorc nis geƿunelic to ƿyrcenne on englalande ·
⁊ for-þy ƿe ne secgað sƿutellice heora naman ·

102
Þa beheold se cyning ⁊ cƿ\textit{æ}þ [sic @ Skeat] to þam apostole ·

103
Þu eart æþela (sic) cræfta ⁊ kynegum þu sceoldest ƿyrcan ·

104
Se cyning þa betæhte þā cristes ƿyrhtan
unge-rim feos to forðigenne  ƿeorc ·
⁊ rád geond his hamas sƿa sƿa his rice læg ·

107
Thomas þa ferde freolice bodigende
godes geleafan · geond  land gehƿǽr ·
⁊ fullode þa ge-leaffullan · ⁊  feoh dælde
rumlice þearfū ⁊ arærde cyrcan ·

111
Hit gelamp þa sƿa  he to geleafan gebigde
ungerim folces ⁊ fyrðrode cyrcan ·
⁊ preostas gehadode to þæs hælendes biggengum
binnan tƿā gearū · ǽr se brema kyning
gundoforus gecyrde to ðære scire ongean ·

116
Hit ƿearð þa gecydd þā cyninge þus ·
⁊ he het gebindan begen mid racenteagū ·
abbanes · ⁊ thoman · ⁊ on þeostrum cƿearterne
gramlice scufan · oþ  hí man ofsloge ·

120
Þa læg þæs cyninges broðor his lifes orƿene
se ƿæs gad gehaten gundofore sƿiðe leof ·
⁊ he elcode forðy hu he | embe hí dyde ·

123
Mid þam þe he ƿolde hí to ƿæfersyne tuc[i]an
þa geƿát se gád of ƿorulde to helle ·

125
Man heold þa  lic on þa hæðenan ƿisan ·
⁊ se broðor ƿolde ƿurðlice hine bestandan ·
⁊ kynelice macian mid mærðum his byrgene ·

128
Þa on þon\textit{e} feorðan dæg færlice on mergen
aras se ylce gád aræred þurh god ·
⁊ þa lic-men ƿurdon ƿundorlice afyrhte
for þam niƿan ƿundre  he ƿearð geedcucod ·

132
Þa clypode se ge-edcucode ⁊ cƿ̅ to his breðer ·

133
Gehyr nu min broðor be þam halgan men
þone ðe þu ƿoldost to ƿæfer-syne tucian ·
se is godes freond · ⁊ godes englas him þeniað ·

136
Min saƿl ƿæs gelæd soþlice to heofonū
þurh godes englas · ⁊ ic þær geseah
þa mæran gebytlu þe thomas þe ƿorhte
on þære gelicnysse þe he hit gelogode hér ·
mid gymstanū gefræteƿod · fægere geond eall ·

141
Mid þam þe ic sceaƿode þa scinendan gebytlu ·
þa sædon me þa englas ·

142
Þis synd þa gebytla
þe thomas getimbrode þinum breðer on eorðan ·

144
Ic ƿiscte þa  ic moste on þā mæran huse
huru dure-ƿerd beon ·

145
Drihtnes englas þa cƿædon ·

146
Þin broðor nis ƿyrðe þises ƿeorces fægernysse ·
gif þu hit habban ƿylt ƿe biddað þon\textit{e} hælend
 he þe arære of þā reðan deaðe ·
⁊ þu bigst hit siððan  þin broþor underfó
his feoh þe he ƿenð  him for-ƿorpen sy ·

151
Æft̅ þysum ƿordum he efste to þam cƿearterne ·
⁊ ge-sohte þone apostol secgende mid ƿope ·

153
Min broþor nyste leof  þu þæs lifigendan godes
apostol ƿære · ⁊ he hæfð healice agylt ·

155
He un-band hine sona · ⁊ bæd  he under-fenge
deorƿurðe gyrlan ·

156
Þa cƿ̅ drihtnes þegen ·

157
Git þu nast  ne ƿeriað ƿuldorfulle gyrlan
ne flæsclice fræteƿunga þa þe folgiað criste ·
| ⁊ geƿilniað to hæbbenne þa heofonlican mihta ·

160
Þes pallium þe ic ƿerige ƿyle me gelæstan ·
⁊ min syric ne tosihð · ne mine sceos ne to-bærstað ·
ær þan þe min saƿl siðað of þam lichaman ·

163
Efne þa þa hí ut-eodon of þam ealdan cƿearterne ·
þa gesohte gundoforus þon\textit{e} godes apostol
biddende miltsunge his mis-dæda georne ·

166
Þa cƿ̅ thomas hī to ·

166
Crist min driht\textit{en}
hæfð micel getiþod þurh his mildheortnysse eoƿ ·
 he ƿolde gesƿutelian sƿa his digelnysse eoƿ ·

169
Nu syndon eoƿre scira · ⁊ eoƿre ceastra ·
afyllede mid halgum cyrcum · ⁊ þæs hælendes geleafan ·
beoð eoƿ sylfe nu gearƿe to ge-ƿendenne to criste ·
 ge beon gefullode frā fyrnlicum synnū ·
⁊ beon gehalgode on þā halƿendum fante ·

174
Þa cƿ̅ sona gád to þam godes apostole ·

175
Þa gebytlu ic sceaƿode þe þu minum breþer getimbrodest ·
⁊ englas me geærndodon to þā ælmihtigan hælende ·
 ic hí gebicgan moste ·

177
Þa cƿ̅ bliþelice thomas ·
hit stent on þinū breþer gif þu hit (sic) gebicgan most ·

179
Se cyning þa gundoforus cƿ̅ to his breþer ·

180
Nu hit me ge-ƿorht is · ic ƿene  hit min beo ·
ƿyrce se apostol þe oþer ƿeroc þyllic ·
gif he þonn\textit{e} ne mage macian þe oþer ·
unc bam mæg helpan to hæbbenne ðis án ·

184
Þa cƿ̅ se halga apostol ·

184
Se hælend hæfð getimbrod
ungerime ƿununge · ⁊ ƿidgylla gebytlu
frā middan-eardes frymðe mærlice on heofonum ·
⁊ þa beoð geceapode mid soþum geleafan ·

188
Gif ge ƿillað nu beon embe þa gebytlu sƿiðor ·
⁊ embe þa heofonlican speda sprecan on eornost ·
þonn\textit{e} magon eoƿre æhta yrnan eoƿ ætforan ·
⁊ hí ne magon folgian on forðsiðe eoƿ ·

192
Lætað nu eoƿre æhta ƿydeƿum fremian ·
| ƿædlum · ⁊ ƿan-halum ⁊ ƿitað to soþan
 hi be hundfealdū eoƿ gehealdene beoð
þær þær nan geendung eoƿ on ecnysse ne becymð ·

196
Þa asprang his hlisa geond  land ƿíde
 to indian come cristes apostol
se þe mihte gehælan mid his handa hrepunge
deafe · ⁊ blinde · ⁊ þa deadan aræran ·

200
Þa ƿende  land-folc  he ƿære god sylf ·
⁊ brohton him kynehelmas · ⁊ budon him gyrlan
kynelice geƿorhte · ⁊ ƿoldon him offrian ·
hryþera · ⁊ rammas · sƿa sƿa ricū gode ·

204
\textsc{Th}omas þa gecƿ̅  [þ\textit{æ}t @ Skeat] hí comon ealle
to anū gemote  he mihte him secgan
hƿæt him to donne ƿære · ⁊ hí dydon þa sƿá ·

207
Hi comon þa feorran to anū felde eft ·
⁊ manega þider feredon mislice untrume ·
 se halga thomas hí gehælan sceolde ·

210
Þa hét se halga apostol ahebban þa seocan
on anre stoƿe ealle · ⁊ stod him to-middes ·
up-astrehtū handū to heofonū ⁊ cƿ̅ ·

213
Eala þu halga god ungeseƿenlice ƿealdend
⁊ un-aƿendend-lic þurh-ƿunigende æfre ·
þu þe asendest us þinne sunu ælmihtigne ·
se forgeaf us þa mihte  ƿe mihton gehælan ·
adlige ⁊ un-trume ealle on his naman ·
⁊ behét us to-eacan ·  sƿa hƿæs sƿa ƿe bædon
on his halgan naman æt his heofonlican fæder
 he us getiþode sƿa sƿa ælmihtig god ·

221
Nu bidde ƿe on his naman  þu gehæle þas untruman
 þis folc tocnaƿe mid fullū geleafan
 þu eart ana god mid þinū ancennedan suna ·
⁊ mid þā halgan gaste heofona ƿealdend ·

225
Æfter þysre clypunge þa hi cƿædon · amen ·

226
Þa com þær sƿilc leoht · sƿilce þær liget brude
 hí ealle ƿendon  hí forƿurðan sceoldon ·
⁊ lagon astræhte lange mid þā apostole ·

229
Þa arás thomas up ⁊ hét hí arisan ⁊ cƿ̅ ·

230
Min driht\textit{en} sylf cō hider sƿa sƿa scinende liget ·
⁊ hæfð eoƿ gehæled ahebbað eoƿre heafda ·

232
Þa arison þa ƿanhalan ƿundorlice gehælede
[ƿuldrigende] þon\textit{e} ælmihtigan · ⁊ his arƿurþan apostol ·

234
Hƿæt þa thomas astah to anū stane ⁊ stód
 hí ealle mihton hine ænne geseon ·
⁊ clypode hlude · ⁊ cƿ̅ to þam folce ·

237
Gehyrað nu ealle ·

237
Se hælend me asende
to þysū earde hider ⁊ ic his þeoƿa eom
[mann] sƿa sƿa ge syndon · ⁊ he asende me to þy
 ic eoƿ tæcan sceolde · hú ge þa sceandlican godas
mid ealle forlætan · ⁊ mid geleafan bugan
to eoƿrū scyppende · se þe soð god is ana ·
⁊ ƿile gehealdan þa þe on hine gelyfað ·

244
He tæhte þa langlice geleafan þā folce ·
⁊ hu hi leahtres for-bugon · ⁊ bysmorlice dæda ·
⁊ hú hí on godū ƿeorcū þurh-ƿunian sceoldon ·

247
He cƿ̅ eft to þære meniu þe on þā gemote ƿæron ·

248
Ne eom ic na god · ac eom godes þeoƿa
nimað eoƿre sceattas þe ge me syllan ƿoldon ·
⁊ dælað hí þearfū for drihtnes lufan ·
⁊ bið gearƿe to fulluhte mid fullū geleafan ·

252
Hi dydon sona sƿa · ⁊ on þon\textit{e} sunnan-dæg
ƿurdon feoƿertyne þusenda gefullode on criste ·
butan ƿifū ⁊ cildū · þe ne ƿurdon ge-tealde ·

255
Þa ƿearð se halga thomas geƿissod eft þurh god
 he sceolde faran to þære fyrran indian ·
⁊ geƿende þyder · ⁊ ƿundra ge-fremode ·

258
He gehælde þær þurh god · healte ⁊ blinde
⁊ ealle untrumnyssa · ⁊ þa egeslican hreoflian (sic)
⁊ deofla adræfdon (sic) ⁊ þa deadan arærde ·

261
 land-folc þa ne mihte his lare ƿiðcƿeþan ·
þonne he sƿilce ƿundra geƿorhte him ætforan ·

263
Sū ƿíf hatte sintice · seo ƿæs six gear blind ·
⁊ ƿearð þa gehæled æt þā halgan apostole ·
⁊ cō to hire magan migdonia gehaten
beorhte locigende · þe blind hire | frā eode ·

267
Þa cƿ̅ migdonia · þes man is god sylf
oððe godes engel þe þine eagan onlihte
sƿa butan læcecræfte · ⁊ hí sƿa lange spræcon
oð- hí eodon butu þær se apostol bodode ·

271
Migdonia þa gelyfde on þon\textit{e} lifigendan god ·
þurh þæs apostoles lare · ⁊ leng nolde cuman
to hire ƿeres bedde · æfter þære bodunge ·

274
Seo migdonia ƿæs þæs kyninges ƿifes sƿuster ·
⁊ hire ƿer þa gemacode ƿið migdeum þon\textit{e} kyning
 man sette on cƿeartern sona þon\textit{e} apostol ·

277
Migdonia þa cō to þā cƿearterne dreorig ·
⁊ feoll to his fotum mid fyrhte cƿeðende ·

279
Ic bidde þe leof þæs lifigendan godes apostol
 þu for me ne under-fó · sƿa fullicne teonan ·
⁊ godes yrre becume for þam intingan ofer me ·

282
Se godes man hire cƿ̅ to ·

282
Gang þe ham ongean ·
⁊ ic cume ham to þe  þu oncnaƿe þurh  ·
 ic sylf-ƿilles þroƿige · for mines scippendes naman ·
⁊ hu micel se geleafa mæg þurh god gedón ·

286
Heo dyde þa sƿa · ⁊ hire dura beleac
licgende on gebedum on hire bure astreht ·

288
Efne þa se apostol on þære ylcan nihte cō
to migdonian ⁊ cƿ̅ ·

289
Sƿa sƿa þu becymst þurh me
to þā ecan life sƿa ic eac becume
þurh þe to criste · mid kynehelme martyrdome[s]
beo nu sƿiþe anræde ·

292
Heo ⁊ƿyrde mid fyrhte ·

293
La leof ic þe bidde  þu onlihte mine saƿla ·
 ic geseon mage þon\textit{e} soðfæstan ƿeg
 ic ne befealle on þon\textit{e} fulan sæð ·

296
Thomas hire cƿ̅ to · cép  þu fæste
seofon dagas georne · ⁊ ic syððan cume eft to þe ·
⁊ þe gefullige frā fyrnlicū synnū ·
⁊ ælcne þe gelyfð on þone lifigendan god ·

300
Æfter þysū cō hire ƿer to þā kyninge migdeum
⁊ bæd georne þon\textit{e} kyning  seo cƿén moste
gespræcan hire sƿuster cunnian | gif heo mihte
hire mod gebigan  heo his gebedda ƿære ·

304
Ne mæg ic hí geolæcan · ne mid ege gedón
 heo ete mid me oþþe on me beseo ·

306
Þa geþafode se cynincg  seo cƿén þider eode ·
⁊ heo cƿ̅ sona to hire sƿuster ðus ·

308
Eala þu migdonia min leofe sƿustor ·
hƿí forsihst þu þinne ƿer · ⁊ geunƿurðast þe sylfe ·

310
Se kyning sylf hit bemænð · ⁊ his men ealle
 þu sƿa færlice forlure þin geƿitt ·

312
Migdonia hire ⁊ƿyrde ·

312
Eala þu min sƿuster ·
ƿistest þu  ic ƿát · þas ƿord þu ne cƿæde ·

314
Se apostol ƿyrcð fela ƿundra on mannū ·
⁊ sægð us to soþan  sy oþer líf
undeadlic ⁊ ece · ælces yfeles bedæled ·

317
Nu to niht eode se ealdorman him to ·
forþan-þe his suna ƿæs færlice dead ·
⁊ lædde þon\textit{e} apostol to þam lífleasan cnapan ·
⁊ he sona arærde his suna of deaðe ·
nu he sitt · ⁊ lærð þær geleafan on þā huse ·
⁊ gehælð þa untruman ealle þe him to cumað ·

323
Triptia seo cƿén cƿ̅ hire to ⁊sƿare ·

324
Gif hit sƿa is · sƿa þu sægst · ic ƿille geseon þon\textit{e} man ·
dyslic bið to forseonne soðlice  ece líf ·
⁊ heard-mod bið se man þe ne mage þysū gelyfan ·

327
Hi eodon þa butu his bodunge to gehyrenne ·
hi gemetton þa þon\textit{e} apostol micclū gebysgod
ofer þe untruman men þe he ealne dæg gehælde ·
þurh his handa hrepunge on þæs hælendes naman ·

331
Þa ða seo cƿén geseah sƿilce ƿundra æt hī ·
þa cƿ̅ heo ofƿundrod ·

332
Aƿyrgede synd þa men
þe nellað gelyfan þyllicū ƿeorcū ·

334
Þa stód þær an hreofla tohrorenū lichaman
atelic on hiƿe · ⁊ hine gehælde thomas ·
⁊ hine gefullode ætforan þære cƿene ·

337
Heo feol þa to his fotū fulluhtes biddende ·
⁊ þæs ecan lifes mid geleafan geƿilnode ·
⁊ cƿ̅  heo gelyfde | on þon\textit{e} lifigendan god ·

340
\textsc{Th}omas þa bletsode bliþelice þa cƿéne ·
⁊ lærde hí georne to geleafan ⁊ cƿ̅ ·

342
Min driht\textit{en} me clypode  ic cume to hī ·
⁊ min tima is nu  ic of middan-earde fare ·
underfoh nu forðy fulluht æt me hraðe ·

345
He gefullode hí þa · ⁊ fela oþre mid hire
ƿera ⁊ ƿifa · ⁊ þa unƿittigan cild ·
⁊ lærde hí georne  hí lufodon heora cyrcan ·
⁊ sacerdas arƿurðodon · ⁊ hí siþodon þa ham ·

349
Þa cō seo cƿén on æfnunge to þā cyninge ham ·
⁊ he cƿ̅ hire sona to ·

350
Sƿyðe lange þu ƿære ·

351
Heo cƿ̅ eft him to ·

351
Ge cƿædon  min sƿuster ·
⁊ ic sylf eac ƿende  heo geƿitleas ƿære ·
ac heo soþlice becom to soþū ƿisdome
on þā heo me dyde dæl-nimend þæs ecan lifes ·

355
Soðlice ic ge-seah þon\textit{e} sylfan apostol
se þe halƿende rǽd æghƿylcū men forgifð ·

357
Nu þu kyning miht macian þe undeadlicne
gif þu ƿilt gehyran þon\textit{e} halgan apostol ·
ne sƿyltst þu on eccnesse · gif þu soðlice gelyfst ·

360
Þa forhtode se cyning · ⁊ hét feccan him to
þone foresædan þegen þe hire sƿustor hæfde ·
⁊ clypode mid gehlyde · ⁊  hī sona to ·

363
Mid þam þe ic hogode helpan þinū ƿife ·
mid þam ic forleas min · ⁊ heo is mycele ƿyrse me ·
þonne migdonia þe · ⁊ hí motodon lange ·

366
Þa hét se kyning gebringan on bendū him thoman ·
⁊ axode mid graman ·

367
Hƿæt is se eoƿer god
þe aƿent þurh þe sƿa ure ƿíf us frā? [sic @ Skeat]

369
\textsc{Th}omas him cƿ̅ to ·

369
Þu kyning ƿilt habban
clænlice þenunga ⁊ gecƿema þenas ·
ƿenst þu  god nelle se ðe geƿylt ealle þing ·
habban clæna þenas ⁊ clænlice þenunga ·

373
Þa cƿ̅ migdeus se kyning ·

373
Gemaca mid ƿordū eft ·
 þa ƿíf gecyrran sylf-ƿilles to us ·

375
\textsc{Th}omas him ⁊ƿyrde ·

375
| Ic ƿorhte ænne stypel ·
⁊ þu cƿyðst  ic sceolde · sylf hine to-ƿurpan ·
ac ic secge him sƿyðor soðlice godes ƿord ·
 se þe lufað on eorþan his eorðlican fæder ·
modor · oððe bearn · oþþe ƿíf ofer god ·
ne bið he gode ƿurð · ⁊ he cƿ̅ eft hī to ·

381
Þu kyning ne miht ofslean þa saƿle mid ƿæpnū ·
þeah ðe þu þon\textit{e} lichaman alecge on deaðe ·

383
God se soðfæsta kyning mæg asendan ægðer
ge saƿle ge lichaman to þā ecan fyre ·

385
 ƿif moste þa sƿa hire ƿer forlætan
for-þan-þe he hæþen ƿæs · ⁊ hetol ehtere ·
ac canones sƿa-þeah cƿeðaþ · ⁊ beodað  nan ƿíf
ne sceole hire ƿer forlætan sƿilce for eaƿfæstnysse ·
buton him bam sƿa gelicige ·

389
Þa het se kyning
lecgan hate isena sona under his nacodū fotū ·
 he lange sƿa þroƿode · ac þæs arn ƿæter up
ƿundorlice sona ⁊ celde þa isena ·
þa cƿ̅ thomas hī to ·

393
Ne dyde god þis for me · ac for þe sƿiþor

394
 þu sƿa huru gelyfde on þone lifigendan god

395
Ƿitodlice he mæg þa mihte me syllan
 ic butan ƿætere þin ƿite me ne ondræde ·

397
Þa hét migdeus se kyning þon\textit{e} godes man gedón
on ƿeallende ƿæter · þa ƿearð hit acolod ·
⁊ nan brand nolde byrnan under þam ƿætere ·

400
He ƿearð þa gelæd to þā lifleasū godum
 he his lác sceolde lecgan · hī on offrunga ·
⁊ his cneoƿa gebigan þam bysmorfullum anlicnyssum ·

403
Þa gebæd hine thomas bealdlice to his drihtne ·
⁊ het þon\textit{e} scuccan þe on þā scincræfte ƿunode
 he ut eode of þære anlicnysse him to ·
⁊ hét hine on godes naman  he toƿende þa anlicnyssa ·
⁊  deofles templ · sƿa  hit ne derode nanum ·

408
Þa eode se deofol of þære anlicnysse ut ·
⁊ toƿende hí sona sƿa sƿa ƿex | formylt ·
sƿa  ne beláf hire an lim ge-sund ·

411
Þa clypodon þa hæþen-gildan · ⁊ hetelice grimetodon ·
⁊ heora an sona ofsloh þon\textit{e} apostol
mid atogenū sƿurde · sæde  he ƿolde
his godes teonan ƿrecan · ⁊ se cyning geƿende þanon ·
for-þan-þe  folc ƿolde ƿrecan þon\textit{e} apostol ·

416
Hi feredon þa his lic mid geleafan to cyrcan ·
⁊ ƿurðlice bebyrigdon · to ƿuldre þam ælmihtigan ·
þær ƿurdon gelome ƿundra gefremode ·
ƿode men þær ƿæron on geƿitte gebrohte ·
⁊ gehƿilce untrūnyssa hƿil-tidū þær ƿurdon
gehælede þurh god · ⁊ se godes apostol
ƿearð syððan geferod to syrian lande
mid micelre arƿurðnysse · þā ælmihtigan to lofe
se þe on ecnysse rixað riclice mihtig · \textsc{Amen} ·
