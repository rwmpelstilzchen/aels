001
Her efne on-ginð þæra eadigra [MS. eadriga] seofon slæpera ðroƿung · ðara haligra naman scinað on heofenum · lihtað eac on eorðan beorhte mid crístenū mannum ·

003
Ðara is se forma his geférena heretoga Maximianus · ðær-to se oþer malchus · se geþénsuma · ⁊ se ðridda þær-to martianus · þonne se feorða dionisius · se halga iohannes fifta · þonne ðæs sixtan seraphion nama is æt nextan · ðæs seofeþan constantínus ·

007
Ðara seofen haligra freols-tíd bið on geare fif nihton ær hláfmæssan ·

008
On ðam gefyrn geƿítenan ðære mycelan ehtnysse tíman · þa ða hæðenan menn cristendómes leóman mid ealle a-dƿæscan ƿoldon · ⁊ ælcne mýne ofer eorðan adylgian · ⁊ þa ða éadigan martyras for his naman mænig-fealde earfoðnyssa [←earfeðnyssa] ðáfedon ·

012
Ða decius se þƿeora | heold rice ofer eall romána rice · ⁊ him for ðissere ƿorulde ƿel on hand eode  he godes þa gecorenan ƿitnode · ⁊ hí on yrmðum getintregode · ⁊ hi buton geƿande getúcude eall sƿa hé ƿolde ·

016
Ða gelamp hit æt sumum cyrre  he ferde into anre byrig þe man constantinopolim nemneð · seo ƿæs heafod-burh on grec-lande · ⁊ of ðære he fór in-to cartágine · ⁊ ðanon in-to éfese ·

019
Ða he ða þreo burga gefaren hæfde · ða hét gelangian him to sƿiðe hraðe ealle ða burhƿára togǽdere ·

021
Cƿæð  he gemót ƿið hi habban ƿolde ·

021
Sona sƿa hi þæt [sic @ Skeat] ge-axodon ða þe on god be-lyfdon · ða ƿurdon hi ealle ðearle efyrhte · ⁊ heora gesomnunga ealle ƿurdon sona to-sceacerode (sic) · ⁊ þa halgan sacerdas · ⁊ ealle ða gódan fǽrlice ge-yrmde hreoƿlice ƿurdon ·

025
He þa decius se cásere þa he fór into éfese mid ðrymme ⁊ mid prasse · he ða his heortan áhóf sƿa úpp ofer his mæðe sƿilce he god ƿære ·

027
Ongan ða timbrian deofol-gyld on circan · ⁊ bead  mid him ðær-rihte ælc man be his heafde deofle sceolde offrian · ⁊ gehƿa dyde sƿa · for ðæs caseres ege · ⁊ elles ne dorston · ac ælc hine sylfne on lichaman ⁊ on saƿle mid þam hæþengylde eamrlice gefýlde · ðær ðær ænig deofol-gyld ƿæs arǽred · eall seo burh-ƿaru fram dæge to dæge be ðæs caseres bebode com togǽdere · ⁊ man aloh ðær hryðera ⁊ gehƿilces cynnes nytenu · ⁊ ðær geond eall ða hæþenan byrnende gleda streaƿodon · ⁊ ðæron-uppan deofle offrodon · ⁊ ða þicnyssa smices · ⁊ ða bræðas ðæs flæsces stígon upp on ælce healfe geond þa byrig eall sƿilc hit mist ƿære ·

038
Þ\textit{æt} (sic @ Skeat) man nán þincg for-neah ðær geseon ne mihte buton smíc | ænne · ⁊ þonne ða hæþenan on sƿicolon deofol-scinne* blissedon · ðonne ƿeopon ⁊ geomredon þa þe on god be-lyfdon · ⁊ hí on ðære mæstan dreorignysse ƿunedon  hí mid heora eagum sƿilce yrmða æfre geséon sceoldon sƿilce hi ðær gesáƿon ·  æfre on mancynne sƿa mycelne anƿeald deofol habban sceolde · ne hí niston hƿæt hí his dydon · ne hi na mare dón ne mihton · buton bítere téaras hi symle aléton ⁊ hnipiende eodon · ⁊ hi sylfe be-hyddon þær þær hi imhton ·

047
Ac færlice ymbe ðreoƿ niht sende se cásere his býdelas ⁊ bead  man sƿiðe georne sceolde cepan cristenra manna · ⁊ gehƿa þær he mihte heora be féore hente · ⁊ gif man ahƿer of-axian mihte  hi manna ænig on genére heolde  se ƿære his heafdes scyldig · ⁊ se þe hí ameldode  se ƿære mycelre mede ƿyrðe ·

052
Hi ða þa bydelas ⁊ feala oðre eall sƿa hi to ðam sceatte hópedon · ferdon ⁊ sohton sƿa hƿær sƿa hí mihton findan þa cristenan menn · ⁊ hu hi mihton ðam casere ge-cƿeman  hi sumne sceatt æt him gelæhton; [sic @ Skeat] ⁊ hi ða hæþenan men þonne hi cristene men ahƿær fundon · hi hi út drifon · ⁊ him beforan feredon sƿilce lytle gǽrstapan · ⁊ to ðam folce læddon ðær ealle men hæðen-gyld mid ðam cásere ƿurðedon · ⁊ þa cristenan nyddon  hí mid heom* deofle on hand gangan sceoldon · ⁊ hí sume sƿa dydon · sƿa heom* earme þa gelamp ða þa hi gesáƿon sƿa mænig-fealde ógan on mistlicum ƿitum · ða ƿurdon hí sona un-geheorte ⁊ feollon adúne astrehte · ⁊ deofle offredon be-foran eallum ðam folce sƿa | him æfre se sið hreoƿan mihte · ⁊ þa oðre cristenan þe ðær ge-hydde ƿæron þa hi sƿilce yrmða* gehyrdon · hi biterlice on ƿope heofodon · ⁊ ðara saƿla sarlice bemændon [þe to heofona rice faran sceoldon ·  hi gode sƿa earmlice æt???lumpon · ac þa ðe anrædlice gelyfdon* þa ðe ðider gelædde ƿæron ⁊ fæste heora geleafan on god hæfdon · ⁊ for nanes mannes ge-þreate heora drihtne ƿiðsacan noldon · þam man eac nan þingc ne ƿandode · ac hí to eallre yrmðe getucode · ⁊ heora lima man ealle to-bræd ælc fram oþrum · eall sƿa ƿindes blǽd sƿæpð dust of eorðan · ⁊ hí man holdode ⁊ hi ealle hrícode · sƿilce oðer ƿæterflód sƿa fleoƿ heora blod · ⁊ ða heafod-leasan man hengc on ða port-ƿealas · ⁊ man sette heora heafda sƿilce oþra deofa buton ðā port-ƿeallon on ðam heafod-stoccum · ⁊ ðær flúgon sona to hrócas · ⁊ hremmas · ⁊ feala cynna fugelas ·  ⁊ þara haligra martyra eagan út a-haccedon · ⁊ flugon eft in-to ðære byrig geond þa port-ƿeallas · ⁊ to-sliton ða halgan godes dyrlingas · ⁊ on heora blódigon bilon ðæra martyra flæsc bæron · ðearmas ⁊ inneƿeard · ⁊  eall fræton ·

082
Earfoð-fynde ƿæs ðar se man þe sƿilc ne mihte hreoƿan · næs ðær eac nan man on fare þe gryre ⁊ ege fore ne stode · for ðam mycclum yrmðum þe hi ðær gesaƿon; ƿundor-lic ƿæs  martyr-cynn ⁊ ƿið deofol strang geƿinn · þær ƿæs godes ege geseƿen ⁊ open on fulre dæde ·

086
Sƿilc mihte campdóm beon · sƿilce man ðær mihte geseon · |  hi god inƿeardlice lufedon þa hi for ðære lufe his naman yrmðe ge-þafedon · ⁊ þone sylfan deaþ to ðan sƿiðe þafedon · ⁊ na  an mǽnan mihton ⁊ heora eorfoða [←eorfeða] behreoƿsian · ac gif ƿe ðær ƿæron ƿe mihton gehyran sƿa sƿa ealle ða ge-hyrdon þe ðær æt ƿæron ·  ƿæs on-mang ðam mycclan geðryle · ⁊ on ðam egeslican ge-þryngce ða man þa martyras cƿylmde · þe ƿolde þincean færunga sƿilce ealle ða anlicnyssa ðe on þære byrig to godon geond ealle gesette ƿæron ðæt hi ealle æt-gædere on-cƿædon · ⁊ anre stemne clypedon ·  hí mid ealle aƿeg ðanon ƿoldon for þam mycclan [←mycclum] yrmðum þe ða godes halgan for heora ðingan þolodon · ⁊ sƿilce þa strǽta [←strǽte] ealle eac on-cƿædon · for ðam halgan bánum þe to-ƿorpene him on-uppan geond ealle ða byrig lagon ·

099
Eac sƿilce þa burh-ƿeallas cƿácedon ⁊ bífedon · sƿilce hí feallan ƿoldon for þam halgū lichamum þe on heom [←him] geond þa birig on ælce healfe hangedon.

102
Lá hƿæt mæg beon ƿóp oððe sarignys · gyf þæt næs se mæsta ægðres · oþþe hƿæt mæg beon geomrung ⁊ ƿánung gyf  næs se fulla ægðres · þa siðþan man þus þa halgan hæfte ⁊ gebende ⁊ hi man sƿang · ⁊ bærnde · ⁊ sƿilce ofstícode sƿín holdode · ⁊ to ealre yrmðe tucode · ⁊ ða magas beheoldon hu heora magas ðroƿodon · ⁊ on ðā port-ƿallon to ƿæfersyne hangodon · ⁊ se broðor beheold his sƿuster on ƿíte · ⁊ seo sƿuster beheod hire broðor on yrmðe · se fæder ƿið-sóc his bearne · ⁊  bearn ƿið-sóc þone fæder · ⁊ æt nextan ælc freond ƿið-sóc oðres for ðam micclan egsan þe hi ðær gesáƿon · ⁊ heom [←him] for án þa ƿitv [←ƿite] gemynte | ƿæron · buton hi ðær-rihte urnon ⁊ ðam deofol-gylde geoffrodon ⁊ drihtne ƿiðsocon · þa ne mihte na lengc manna ænig hine sylfne bedyrnan · ac gehƿa to sǽles moste clipian ⁊ openlice mid dædum cyðan · to hƿæþeran hlafordscipe he ƿolde gebúgan · þe to ures ecean drihtnes · þe to ðæs aƿyrgedan deofles · hƿæðer him leofre ƿære þe he ðam ƿítum æt-ƿunde · þe he hi for godes naman acome.

119
Ða ƿurdon ðær ameldode seofon halige men gode getreoƿe · ðæra naman ƿe aƿriton on ðære frum-spræce heora halgan ðroƿunge; hi ƿæron gemetfæste on ge-leafan þæs lifigendan godes suna · ⁊ his ðæt halige rode-tacn on heora lichoman getreoƿlice bæron · þa þa hi gesaƿon ða mænig-fealdan ƿáƿan þe cristes þa gecorenan dæg-hƿamlice for his naman ðafedon ⁊ þoledon · hi þonne ða seofon geomredon · ⁊ ƿeopon · ⁊ heora nebƿlite þurh ða mycclan sorhge mid ealle ahlænsode · ⁊ seo ƿlitige fægernes heora egoð-hades ƿeornode ⁊ ƿánode [read ƿanode] · ⁊ hi on ealne ƿeg on ƿæccan · ⁊ on fæstenum · ⁊ on halgum gebedū geomrigende lágon · ⁊  eall hi dydon for ðæs caseres ðingon for þon hi him ǽr on hírede sƿiðe neah-gangele ƿæron · þonne sƿa oft sƿa hi gesáƿon  se yfela cásere ⁊ eall seo burh ƿaru todgǽdere comon  hi onsægednyssa deoflan offrian ƿoldon · hi ðonne ðas seofon halgan eodon him on=sundran þær hi ðonne mihton · ⁊ hi ðonne astrehton on ðære eorðan · ⁊ to gode hi gebǽdon  he heora gehulpe sƿa sƿa he ƿolde; ða gelamp hit amang þam  sume hlosiende menn ðær betƿeonan eodon · ⁊ þisra seofona georne heddon · sƿa oft | sƿa man gehƿilcne mann sohte  he deofolgylde offrian seoclde · ⁊ þonne gemetton hi ðas seofon halgan halige cnihtas ealle æt-gædere on anum bure to gode gebiddende · ⁊ mid aþenedum lichoman to him heora neode geomerlice mænende · ⁊ hí ða godes fynd bytan geƿande sona into þam ciningce eodon · ⁊ him ðus to cƿædon; þeod hlaford us se besorgesta · gelime  ðu lange libban mote on myrhþe · ⁊ on mærðe þines cynerices ·

145
Ðu leof cyningc leod-scipas · ðie ƿide ⁊ side þu hætst  mann manige manna ge-hƿilcne ·  he ðam mæran gode offrie · ⁊ her on gehendnysse syndon þe þine deorlingas beond sceoldon · þe sylfne hi for-fleoð · ⁊ þine hæse forseoð · ⁊ ealle æfter geƿunan cristenra manna dæg-hƿamlice offriað · þæra is se yldesta maximianus · ⁊ his six geferan þe on ðissere byrig synd yldest getealde · þa se casere þis gehyrde ða ƿearð he þearle gedrefed on his mode · ⁊ bead  hi man ðær-rihte to him gelædde · ⁊ hí sona [←sone] comon mid floteriendum eagum for ðære micclan angsumnysse · ealle heora heafda ƿæron mid duste besyfte · ƿæs þeh eall heora myne fæst on to-hopunge þæs ecean drihtnes; þa axode hé se casere ⁊ ðus clipode · hƿi synd ge asceadene fram eoƿra geferna gemanan ·  ge mín bebod healdan noldon ·  ge ðam mærū godū offrunga ne brohton · ac nu ic eoƿ bidde ⁊ ægðer ge-beode  ge hit geornlice beginnon · ⁊  sƿiðe hrædlice gefyllon · ⁊  buton geƿande dón sƿa ic eoƿ be-beode · ⁊ sƿa ealle menn doþ ƿide on æghƿilcere þeode; ða andƿyrde him an ðæra cnihta maximianus se halga · ána for hi ealle · ⁊ cƿæð to þam cásere unearhlicere | stemme (sic) ·

164
Ænne ƿe ƿurðiað ecne drihten · ðæs mihta gefyllaþ heofenas ⁊ eorðan; him ƿe offriað anum · adn his ðam halgan bearne hælende criste · þe for ure neode on menniscnysse eode on ðam halgan gaste · þe of fæder · ⁊ of suna · unasegcendlic forð-stæpð ⁊ ealla gesceafta gehalgað · þæs untodæledlican ðrynnysse · ƿe gebiddaþ mid eadmodnysse; þisan gode ƿe offrunga gelome bringað · ⁊ ure bé???na to him sendað · lichaman ⁊ saƿle clænysse · ⁊ modes · ⁊ muðes andetnysse; þas ƿe him beodaþ gedefe · ⁊ þinon aƿyrgedan deofolgildan ƿe næfre nellað offrian · þy lǽs ðe ƿe us sylfe gebringað on fylðe · ⁊ siððan on yrmðe écere helle;gode anum ƿe úre neode betæcað · ⁊ him ure saƿle befæstað · hine ƿe næfre ne forsacað · ac hine ƿe ƿurðiaþ æfre ·

176
\textsc{Ða} decius se casere þas ƿord gehyrde · ða na gestod he na ælcne on-sundran · ac heora ælces sƿeord-fætelsas he het forceorfan · ⁊ hi mid bendum fæste hét geƿriðan · ⁊ cƿæþ to heom [←him] eallum ·

179
Nu ge þam mǽrum godum offrian nellað · ne beo ge mé næfre heonon-forð sƿa ƿurðe ne sƿa leofe sƿa ge ær ƿæron · ac fram me ge beoð asc???yrede · ⁊ fram ælcere myþþe · oðþæt ic eft eoƿ gestande ⁊ ic ðonne ƿið eoƿ stiðlicor aginne · ðonne ic tále ƿið eoƿ habban ƿylle;

184
Ne ðincþ hit me þeah nan rǽd ·  ac ic eoƿ læte unbeheafdod  ge sƿa earme eoƿ sylfe ⁊ eoƿre ðeondan geogoðe fordoþ ⁊ for-spillaþ · on ƿíton ⁊ on ƿáƿon ⁊ on mistlicum yrmðum ·

187
Ac ic eoƿ nu gyt sumes fyrstes geann  ge eoƿ sylfe beþencean · ⁊ on beteran mode gebingan ·  ge eoƿer  ƿlitige líf magon genérian; þa se casere þí ðus gesprecan hæfde · þa forðan þe hí him leofe ƿæron · hé het hí eft ealle | unbindan · ⁊ unbundene aƿeg forlætan  hi frige moston faran aƿeg sƿa hƿider sƿa hi ƿoldon ·  ⁊ se casere fór to oðre burhƿare forhte  sylfe  he ær beeode · cristene menn drehte sƿa he sƿiðost mihté.

194
Maximianus ða se godes halga · ⁊ his six geferan gode ða gecorenan · syððan hi fyrstos (sic) on-fengcon ⁊ ænigne timan hæfdon · þa halgan ƿeorc þe hi ær begunnon · ær hi beforan ðam csere stodon · hi ða fullice gefremedon ·

198
Namon æt heora magon þa sceattas genoge · sylfrene ⁊ gyldene ungeofoge · ⁊ þa eaƿunga ⁊ dearnunga ealle godes ðances spendon · ⁊ dældon hafenleasum mannum · ⁊ heom [←him] betƿeonan ræddon ⁊ þus ge-þƿærlice cƿædon · betere ƿe ahreddon us sylfe of ðissere burhƿare gehlydde; faran us into þā mycclan scræfe her geond on celia??? dúne · ⁊ ƿe us ðær georne to gode gebiddan · ⁊ ðær ƿe agon full eaðe on genére ƿunian oððæt eft se casere into þissere birig fare · ⁊ he ðonne deme sƿa sƿa he ƿylle · ⁊ us nan þingc on ƿorulde fram gode ne gehremme ·

207
Ac dó he ymbe us sƿa sƿa his ƿilla sy ·  ƿe æt-foran ðam casere þurh his fultum magon martyr-dóm gefremman · ⁊ æt him ðone ecean cynehelm under-fón buton ende mid his halgum ·

210
Ða hi ðus sprecende ƿæron seofon ða gecorenan halgan · þa sealdon hi heom [←him] fæstnunge betƿeonan ·  hi ealle þis ƿoldon healdan · oð heora lifes ende ·

212
And [sic @ Skeat]  feoh  hi ær læfdon hí mid heom [←him] to þam scræfe gemænelice hæfdon · ⁊ ealle þider inn eodon · ⁊ mænigne dæg ðær-inne ƿunedon · ⁊ on aþenedum lichaman hí to gode geornlice gebædon ·  he heora gemiltsode sƿa sƿa his ƿylla ƿære ·

216
Setton him þa ænne ƿicnere getreoƿne · ⁊ sƿiðe gesceadne · ðæs | eadigan naman ƿæs malchus se góda · æt þam ƿæs gelang eall heora foda · se heom on eallre ƿille metes tilian sceolde · ⁊ he ðamid eadmodnysse fengc to ðære gehyrsumnysse · ⁊ sƿa oft sƿa he into ðære byrig eode · he hine on ƿædlan hyƿe æteoƿde · ⁊dearnung ƿæs smeagende hu hit on ðæs caseres hirede ferde · ⁊ georne ðæs þe he mihte earmum mannū ælmyssan dælde · ⁊ his geferan mete bohte · ⁊ to heō þone gebrohte · ⁊ heom [←him] ælc þære ƿorda cydde þe he be heom [←him] binnan porte ahƿær sprecan gehyrde; þa gelamp hit betƿeonan þam ðe þas þing geƿurdon ·  se casere eft mid fyrde ferde into efese byrig · ⁊ he ðær-rihte het gelangian maximianū þone halgan · ⁊ mid him his six geferan ·  hi ealle æt-gædere sceoldon deaflum offrian; þa þa he mid ungemete heom [←him] behet ælcne héte · þa ƿurdon geteƿoe hi ealle · ⁊ mid ógan of-sette · ⁊ gehƿa sohte gener þær-rihte ðær he ænig findan mihte · ⁊ he malchus se getreoƿa fleah of dære byrig sona mid ege ⁊ mid ógan · hæfde mid him þeah eaþelicne fodan · ⁊ com to his geféran ⁊ heom [←him] eall cydde hu egeslice se casere be heom [←him] beboden hæfde ·  hi mon æg-hƿanone secan sceolde · ⁊ hi ða halgan þa hi  gehyrdon ealle hi forhtedon · ⁊ to gode clypedon · ⁊ on geomrunge ðære mæstan him heora lif eall befæston; á ƿæs þeah aman þam malch᷒ heora ðenig-mann · ⁊ þa eaðelican þenunga þe he ðider brohte heom [←him] geornlice þenode ·  hi be ðæle hi gereordodon · ⁊  hi ƿurdon þe geheortran ƿið þam aƿyrgedan strangan · ⁊ þone ealdan ƿiðerƿinnan; ða þa hi ealle æt-gædere comon · ⁊ to middes ðam scræfe sǽton  hi ge|mænelice gereordodan · ða ƿurdon heora eagan afyllede mid tearum ⁊ angmode geomrodon ealle heora heortan mid þi þe hit æfnian ƿolde ⁊ seo sunne sah to setle on-mang ðam þe hi on ƿope ƿæron · ⁊ hi on un-eaðnysse spræcon · hiða heom [←him] betƿeonan án ⁊ án hnappodon · ⁊ sƿa lange hi hnipedon  hi ealle æt-gædere on sleape ƿurdon · ealle him ƿæron ge-hefgode ða eagan of ðam menig-fealdum biterlicum tearū þe hi ðær aléton · ad on ðam sare þam mycclan hí lagon ⁊ slepon ·

251
Ac god ælmihtig scyppend þe is ealra gesceafta ƿealdend · þe his gecorenan bið sƿa milde sƿa modor bið hire agenum cilde ·

253
He sylf þas seofonū halgum [←seofon halg] bebead  hi sƿa slepon for his micclan ƿundrum · þe eft he gedon habban ƿolde · þa halgan ðe he ealre ƿorulde furðor onƿreon gemynte ·

256
Hé sylf ðas þingc sƿa gescifte · ⁊ mid his ðære mæran fadunge gedihte ·  heora nan gefélan ne mihte hu hi geƿurdon on slǽpe · ne heora nán nyste hƿær heora saƿla reston ·

258
Eall hit ƿæs heom [←him] uncuð · ac hit ƿæs gode ful cuð ·

259
Eale hi lágon slæpende geond þa eorðan · ⁊ sƿa on godes naman andetnysse hi geƿurdon on ðære seftnysse · ⁊  feoh  hi hæfdon ðær on heora seodū ·  læg eac mid þam halgum uppan ðære eorðan.

263
Ða seo sunne begann ðæs on morgen on-ýƿan eallum mannum hire ðone beorhtan leoman · þa het se casere georne smeagan · hƿær
mann æfre þa halgan ge-axian mihte.

265
Ælc mann þa æfter ðam ge-bode ofer eall ferdon · mann seade uppan lande · man axode on porte · ðær man gangde geond eall abútan þone portƿeall man | strutnode on ælcere stoƿe þær man hi æfre geaxian cuðe · ne mihte hi nan man na hƿer findan.

269
He þa se cásere deorigan mode · cƿæð to his þegnum mid ðyllicum ƿordum.

270
Mychel is me unbliss minra dyrlinga miss ·

271
Þæt hi us sƿa fǽrlice mid eally sýn æt-lumpene · sƿa mǽre cynnes menn sƿa sƿa hí ƿǽron · for-þi hi on-sǽton ⁊ mid ealle ondrédon ·  ƿe heom [←him forðon grame beon ƿoldon · forðon þe hi ǽr us hyran noldon;

274
Ða cƿæð se casere to ðā embstandendū;

275
Nése la man ƿát · ⁊ ic eac  sylfe ƿát · geseo ƿe ænigne mann þe georne hine sylfne to urum godum bugan ƿylle · eall  he ær gylte læsse oþþe mare · ƿe lætað hit of gemynde sƿilce hit næfre ne geƿurde ·

278
Æfter sƿilcum ƿordum ⁊ mænig-fealdum oðrū ·

279
Stopon þa in to ðam casere ða yldestan þe on his hirede ƿæron · ⁊ þa halgan to him ƿregdon ⁊ be heō þus spræcon ·

281
Ealra manna hlaford geond þas ƿidan ƿoruld · ƿe biddað þinne cyne-scipe  [þ\textit{æ}t @ Skeat] þu nan ðinge ne beo deorig oððe sarig for ðan geongan cnihton ealra goda feondum · for ðan hi under ðe leof oð þisne andƿeardan dæg on yfele turh-ƿunodon ðæs þe ƿe gehyrdon siððan þu heom [←himi] to-lete þone timan  [þ\textit{æ}t @ Skeat] hi hi sylfe beþohton · á hi ymbe  [þ\textit{æ}t @ Skeat] ƿæron · hu hi ðe mid ealle mis-cƿemdom · eall  yfel  hi ær ðan begunnon hi  eall syððan ful dydon; namon æt heora magon úngerime sceattas · ⁊ ealle ða to-ƿurpon geond þas ruman burhƿegas · ⁊ synd nu be-dyrnde ⁊ on diglon be-hydde  hi nan man ne mæg na hƿær gefindan · gyf ðin cyne-scipe sƿa cƿyð · hit geƿorden bið sona  man heora magas gelangie · ⁊ hi man stiðlice ðreatige  hi be ƿíte ne ameldian · | ⁊ to þe leof gebringan · ða se casere ðas ƿord behyrde · he his mod sona gehyrte · het þa ða magas gefeccan ⁊ began heom [←him] ðas ƿord secgan ·

296
Hƿær syndon þa ƿiðer-sacan eoƿre lyðran magas þe min bebod forhógedon ·  hi ðam ƿurðlicū godum nane lác ne offredon · buton ge hi nu her ameldian · ge sceolon heora ƿíte astúndian ·

299
Ða andƿyrdon þa magas · ⁊ sealdon micele aðas ⁊ ðone casere bǽdon ⁊ ofdrædde him to-cƿædon; ƿe biddað þe leof hlaford ·  ðu ge-hyran ƿylle ure ƿord; ƿe þin cynelice gebod nahƿær ne forgymdon · ne ƿe ða ƿeorðlican godas næfre ne for-hogodon; hƿi ƿilt þu us leof ƿitnian for oðra manna þingon þe þin gebod for-saƿon · ⁊ ure sceattas for-spendon geond ealle eorðan ·

305
Her hi synd full ge-hende geond on célian dune · on sorge ⁊ on ege behydde · ne ƿe be him naþor nyton sƿa hi ðær libban · sƿa hi ðær deade ligcon ·

307
Ða hi ðus hi sylfe earhlice betealdon · þa het se casere hi faran sƿa hƿider sƿa hi ƿoldon · ⁊ hi feorh-fagene him fram sona ðanon eodon · ⁊ se casere eft sona þohte ⁊ smeade hƿæt he þa halgan dón mihte · oððe hu he æfre embe hy sceolde · ⁊ þa þa he him hearmina nolde for þi hit sƿa geƿeorðan sceolde · god ælmihtig him þa þæs geuðe ðeah he ðæs ƿyrðe nære  god hine geneosode ·

313
Æfter ðeah for his halgena earnunge · him ða ðis geþanc on mode asende ·  he het þæs scræfes ingan ðær hi inne lagon eall hit mid ƿeorc-stanū for-ƿyrcan · for ðan god ƿolde  hi ðær stille reston · ⁊ ungehrépode on ðam scræfe slepon oþ þas yðtogenan tíde þe he hi eft mancynne þurh his mycclan mærðe for micelre neode gestu|telian ƿolde; ⁊ he ða decius let him to ræde  he þa gerædde ⁊ he ða his geðan geopenode · ⁊ ofer eall clyode · fare man sƿiðe hraðe þyder geond to þā scræfre þær þa ƿiðer-scan inne dariað behydde ·  ⁊ hi man mid ƿeorc-stane on æghƿilce healfe ealle sƿa cuce ðær-inne for-ƿyrce ·  hi sunnan leoman næfre lengc ne geseon · ne hi myrhðe mid us heonon-forð nabbað · nu hi ure bebod healdan noldon

325
Ac beon hi ðær on yrmðe on ælce hand beclysede · oððæt hi mid ealle deað forsƿelge · sƿa he lét on his geðance se casere ⁊ mid him eall seo burhƿaru [burhƿarv←burhƿare]  hi ða halgan sƿa lifigende on ðam scræfe ƿurdon beclysde ·

329
Ða gelamp hit  ðær betƿeonan eodon ðæs caseres dyrlingas hi tƿegen · ƿæron him sƿiðe leofe · and hi ðeh-hƿeaðere ƿæron dearnunga cristene begen · se an ƿæs genemned þ***eodorus · ⁊ se oðer rufínus · þa spræcon hi him betƿeonan sƿa hit nan man nyste butan him sylfon ·  hí ƿoldon ðisra haligra martyra martyr-race aƿritan · ⁊  geƿrit mid þam halgum ðær-inne lecgan · sƿa man in to ðam scræfe gán sceolde ·  hit mid him þær-inne læge · to sƿutelunge oð ðone byre þe hi god ælmihtig aƿehte · ⁊ hi man-cynne gesƿutelian ƿolde ·  ealle men ðurh ðæt geƿritt eft ongytan mihton · hƿæt þa halgan ƿæron þe man ðær-inne funde þonne  godes ƿylla ƿære; ⁊ hi ða tƿegen getreoƿ-fæste ƿæron dydon þær-rihte eall sƿa hi ær gemynton · eodon in to ðam scræfe dearnunga on-sundran · ⁊ þas halgan martyrrace eall sƿa heo geƿearð on anum leadenum tabulan ealle mid stafon agrófon · ⁊ hi ðær geƿrit mid tƿam sylfrenan inseglum on anre teage geinsegledon · | ⁊ ƿið þa halgan ðær-inne sƿiðe digol-lice lédon · ⁊ ðæs scræfes locstan hi ƿel fæste beclysdon · ⁊ him ðanon syððan ham-ƿeard geƿendon · ⁊ þa ealle þas ðingc þurh godes fadunge þus ƿurdon gedyhte ·

347
Ða ymbe  útene · forð-ferde decius se yfela casere · ⁊ æfre ælc dǽl eall his cynnes · ⁊ feala oðra casera [←oðre casere] æfter him rixodon ælc æfter oðrum on heora cynescipes ƿuldre · ⁊ on heora anƿealdes myrhþe · ⁊ hi sume \superscript{ƿæron} hæþene · ⁊ sume cristene feala geara rixodon · oððæt þ***eodosius se mæra casere archadies sunu fengc to rice · ⁊ embe eahta ⁊ ðrittig geara þæs þe he rixode · asprang gehƿær on godes folce mycel gedƿyld · ⁊ ferdon yfele menn geond eall þær hi mihton · ⁊ cristene men on gedƿylde brohton · sædon  se geleafa naht nære þe ealle geleaffulle men buton tƿeonunge gelyfað ·  is  ealle men on domes dæg sceolon arisan mid þam ylcan lichaman þe ge-hƿa ær her on life leofode · ⁊ þonne æghƿilcum men æfter his geearnungum bið gedemed · sƿa to yrmþe on helle ƿíte · sƿa to myrhþe on heofona rice · ðisne geleafan ƿoldon gedƿolmen a-ídlian · ⁊ of cristes gelaðunge mid ealle adƿæscan · ⁊ on ðam timan þe ða bisceopas beon sceoldan · ⁊ godes þæt halige folc on rihtne ƿeg gebringan · hi sƿiðost ælces gedƿeldes tiledon · ⁊ ælc gedƿyld hi upp arærdon; tƿegen ðær ƿæron bisceop-hades men þe ælces yfeles heafod-hebban ƿǽron · se ƿæs gehaten þ***eodorus · ⁊ se oðer gaius; hi næron furðan ƿyrðe  man heora naman on ðisre haligra martyr-race sceolde aƿrítan · for ðan | þe hi godes gelaðunge sƿiðost drehton · ⁊ mid heora gedƿolspræce eall folc amyrdon · ⁊ þ***eodosius se mǽra casere þa þe sƿilce ungeƿitt ælce dæg gehyrde · he ƿearð sarig ðearle on his mode · ⁊ he ƿepende on his geþance hi bemænde ·  æfre on his tíman se cristena geleafa sƿa earmlice ætfeallan sceolde.

373
Sume þa yldestan gedƿolmen sædon ·  menn of deaðe næfre arísan ne sceoldon.

374
Sume hi cædon ·  se lichama þe æne bið for-mogod ⁊ to duste geƿend ⁊ ƿíde to-saƿon ·  he næfre eft togædere ne cóme · ac ða saƿla ana on domes dæg butan ælcan lichoman sceolden underfon ðære myrhðe heora æriste; þus hi dƿeledon mid heora leas-sagulan spræce · ⁊ heora modes andgytu mid ealle hi fordytton ·  hi nan ðæra ƿorda geðencan ne mihton þe ure hælend sylf on ðam godspelle be ðære ariste cƿæð ·

381
Am\textit{en} amen dico uobis · quia uenit hora quando mortui in momentis · audient uocem filii hominis et uiuent.

383
 is on urum geþeode ·

383
Soð soð ic eoƿ secge  se tíma cymð · þonne ealle deade menn on heora byrgenum mannes bearnes stefne gehyrað · ⁊ hi ealle ácuciað.

386
Ðyllice halige ƿord · ⁊ ungerime oðre ðe on halgum bocū synd aƿritene ·  god ælmihtig mænigfealdlice · ge ðurh his ƿitegan · ge þurh hine sylfne · ⁊ be ðæra martyra æriste ƿæs sprecende · ⁊ ðeah ealra þæra ƿorda hi ƿæron forgytene; namon hī þa gedƿoll-menn æn-lipige to gemynde · ⁊ lagon on heora gedƿylde ⁊ godes ƿorda setnysse hi aƿendon him sylfum to biternysse · þe sƿa | godes folc drehton · ⁊ ðonne for ðisum ƿearð theodosius se mæra þearle ahƿǽned · ⁊ he his líc for ðære sarignysse mid ƿacan hreafe scrydde · ⁊ ƿæs him ana cniht-leas on his inran bure · ⁊ hine sylfne ðær-inne beclysde · ⁊ þær heorƿlice beforan gode gebærde · for-ðan þe he nyste hƿæs he geléfan sceolde · þa hine þa sƿyðost drehton ⁊ on ungeƿisse gebrohton þe his ƿitan beon sceoldon.

398
Ac ælmihtig god se milda þe ælcne mann mid fulre mildheortnysse underfehþ þe hine mid fulre eadmodnysse geséhð · þa he ðæs caseres mycclan hreoƿsunga geseah · him eac sona  hreoƿ ⁊ his  sarlice anginn · ⁊ hine þa na lenge ahƿænedne habban nolde; ne he éac þa na lengc geþafian ne mihte  his halige folc lǽge on gedƿylde · ac he for his mycclan mildheortnysse æðer ge ðam gódan cásere frofre geúþe · ⁊ eallū folce ðæs sƿiðe ungefyrn he gesƿutelian ƿolde hƿæs ge-hƿá gelyfan sceolde mid geƿisse · ⁊ he his ða halgan gelaþunge ðæs ful tidlice of ðæra [←ðære] gedƿolmanna gedrecednysse ahredde · ⁊ hira eac ða toƿeardon ealra [←ealre] manna æriste · mid his ðā heortan ⁊ ðam soðan leohte geopenode · on ðus geƿordene dæde.

410
Ða on ðam tíman þe se cristena ⁊ se goda theodosius fullice on god ælmihtigne ƿæs belyfed sƿa his yldran befóran him manega ƿæron · ⁊ he his neode to gode sƿiðe georne mænde.

413
Þa gelamp hit on ðam dagum þe ðas forsprecenan þingc geƿurdon ·  god ælmihtig gescifte ænne sƿa ge-radne mann ·  þe ahte ge-ƿeald ealles ðæs spottes æt celian dúne · þar  scræf | ƿæs tomiddes þe ða seofon halgan lagon inne slápan ·  ⁊ he ða se ilca god amann let ðær ræran ealle abutan ða dúne his hyrde-cnapan cýtan ·  hi ðær gehende mid heora hlafordes yrfe lágon · ⁊ ƿið cyle ⁊ ƿið hǽton hi sylfe geburgon ·  ⁊ hi georne þa hyrdecnapan ⁊ mid heora gandgemácan · sume tƿegen dagas on án ymbe  ƿæron · oð  hí ƿerige fornean cómon ðær ða seofon halgan full ge-hende lágon; ⁊ hi ðær sona unmyndlinga sƿiðe fæsthealdne ƿeorcstan upp ahƿylfdon · ⁊ æfre sƿa hi near ⁊ near eodon · hi fundon ælcne stan on oðerne befegedne · ⁊ ymbe ðæne oþerne dæg hi ðæs scræfes locstan út alýnedon ·  hi eaðelice mihton ingán · ⁊ éaþelice útgan.

427
Ða gelamp hit  god ƿolde  seo halige geferræden aƿeht beon sceolde · þe on ðam scræfe tile hƿíle gereste hæfdon.

429
 he ða ure hælend se þe unborenum ciltum lif sylð on heora modra innoðe · ⁊ se þe mid his anƿealde ða forsearedon bán ƿecð of deaðe · ⁊ se þe eac lazarum to life geƿende · ⁊ hine ymbe þreo dagas ðæs þe he bebyrged ƿæs of deaðe aƿehte · he sylf synderlice mid his agenre dæde þas seofon halgan þe on ðam scræfe slepon he hi aƿehte ða of ðam slæpe · ⁊ hi sæton ealle upp gesunde æfter heora agenum geƿunan ⁊ heora sealmas sungon · for-ði him næs nan deaðes mearc ón geseƿen · ne heora reaf næron nan þingc moðfretene · ac ægðer ge þa ilcan reaf þe heom on uppan lagon · ƿæron ealle gesunde · ⁊ heora halgan lichaman hi gesaƿon eall bloƿende · ⁊ ealle hi léton sƿilce hi on æfen slepon · ⁊ sona ðæs on morgen of ðam slæpe aƿácedon · ⁊  ilce geþanc ⁊ seo sylfe carfulnyss | þe heom amang þam niht-slæpe ƿæs on heora heortan · eall þa hi aƿacodon hi  sylfe geþohton · ⁊ hi nan oþer ðing nyston · buton  decius se casere hete heora gecépan · ⁊ ða hi ðus deorigende þohton ⁊ mid heora modes unrótnysse tearas aléton; þa besaƿon hi ealle to malche þe ƿæs heora geferena án · ⁊ ƿæs he eac heora ðening-mann · ⁊ hi hine þa áxodon · hƿæt he on æfen gehyrde  man be heom spræce on porte ·

448
He andƿyrde þa malchus · ⁊ cƿæð to his geferū ·  ic eoƿ to æfen ǽr sæde  ilce ic eoƿ nu secge. þæt mann us toniht ofer eall sohte · ⁊ us man georne gehƿar axode ·  ƿe deofulgyldum sceoldon offrian · ⁊ decius se casere is nu gyt smeagende hƿæt ƿe gefaran habban · oððe hƿær he us mæge ofaxian; nu ƿát ure drihten  ƿe ðæs nane þearfe nagon ·  ƿe him æfre fram abúgan; þa andƿyrde maximianus ⁊ cƿæð to his gebroðrum · gif hit sƿa sceal geƿurðan  mann us her finde ⁊ mann us for godes naman to ðam casere læde · ƿe eác sona ðider faran ealle sƿiðe gearƿe · ⁊ ƿe ðær ætforan him stodon us gearƿe · ⁊ be-hate sƿilc ƿite sƿilc he us behate · ƿe nán þingc ne beon ofdrædde · ne ƿe uran ærran life ne ƿiþsacan næfre ·  ƿe habban clænlice godes lof mid us gehealden oð ðis · þurh þone halgan geleafan þæs lifigendan goes sunu (Sic; read ‘suna’) · ⁊ hi ða ge-broðru clypedon to malche · ⁊ him to cƿædon; nim nu broþor sumne dæl feos mid þe ⁊ far to porte mid · ⁊ us sumne dæl hlafes bige · ⁊ of-axa georne ðæs ðe þu mæge · hƿæt se casere be us geboden hæbbe · ⁊ do us eft ealle geƿisse þæs þe þu ofaxie · ⁊ bige us sƿa ðeah rumlicor to-dæg be hlafe þonne ðu gebohtest gyrstan dæg · | ⁊ bring us bet behlaf þon\textit{ne} ðu ǽr brohtest · forþon þe þa hlafas ƿæron sƿiðe eaðelice þe us gyrstan æfen comon; sƿá hí léton þá halgan · ⁊ nán oþer ne ƿendon buton  hí on æfen slépon · ⁊ þæs on morgen aƿócon ·  ⁊ he þa sona on ærne mergen arás malchus heora þening-man · ⁊ dyde eall sƿá his geƿuna ƿæs · nā þa mid hī sumne dǽl feos · sƿá micel sƿá hit mihte béon · ðeah sƿilce hit ƿære sum tƿá ⁊ sixtig penega · ⁊ ƿæs þeos feos ofergeƿrit ðæs ylcan mynetsleges þe man  feoh onslóh · sona þæs forman geares þa decius feng to ríce;

477
Feoƿor siðon man aƿende mynet-isena on his dagum · þe ðás halgan ðagyt ƿunodon onmang oþrum mannū · ⁊ on þā frum-mynet-slæge ƿæron tƿá ⁊ sixtig penega geƿihte seolfres on ánum penege · ⁊ on þǣ æftran em sixtig · ⁊ on þæm þryddan feoƿer ⁊ feoƿertig · ⁊ on þam feorþan git læsse sƿa hí hit þær heoldon;

482
Ða ƿæs þæt feoh  malchus hæfde þæs forman mynet-slæges on decies naman;

483
Ðon\textit{ne} betƿeonan decies frum-mynet-slæges dagum þa þas halgan into þā scræfe eodon · ⁊ be-tƿeonan theodosius timan þe ða ƿæs casere · þa malchus  feoh bær to porte · be ealdum getele ƿæron þa agane ðreo hund geara [←geare], [sic @ Skeat] ⁊ tƿá ⁊ hund-seofontig ƿintra of ðam dæge þe ða halgan slepon · to ðam dæge þe hí eft aƿócodon;and he ða malchus sona mid ðam dæge eode him út of ðam scræfe · ⁊ þa hé þǽr-úte ƿæs · ða geseah he hƿær þa ƿeorc-stanas lagon ofer eall þær on-butan · ⁊ he healfunga þæs ƿundrode · þeah na sƿiðe embe  ne smeade · ác he forht of þære dune mid micclan ege nyðereode · ⁊ he þanon cleacode sƿiðe eahlice to porte · ⁊ æfre he him ƿæs onsittende  hine sum man gecneoƿe · ⁊ hine þam casere þærrihte gecyðde · ⁊ hé nyste se halga  se oþer earma ƿæs dead · ne furðon án bán næfde he mid oþrum · ác toscǽnede ofer eall lagon · ⁊ toƿorpene geond ða ƿidan eorþan; ⁊ hé þa malchus þa he ful gehende [ƿæs] ƿið ðæs portes geate eode · þa beseah hé tiþer-ƿeard ·
1.djvu:532
