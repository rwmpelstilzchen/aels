***

001
\textsc{Svm ƿer ƿæs on alexandria mægðe pafnvntivs} genemned ·

002
Se ƿæs eallum mannū leof ⁊ ƿurð · ⁊ godes beboda geornlice healdende · ⁊ he þa genā him gemeccan efenbyrde his cynne · seo ƿæs mid eallū ƿurðfullū þeaƿum gefylled · ac heo ƿæs unƿæstmbære ·

005
Þa ƿæs hire ƿer þearle gedrefed for-þam him nan bearn næs gemæne ·  æfter his forðsiðe to his æhtū fenge · ⁊ heo þa dæghƿamlice hire speda þearfendum dælde · ⁊ gelomlice heo cyrcan sohte · ⁊ mid halsungum god ƿæs biddende  he him sum bearn forgeafe · sƿiþost for-þam heo geseah hire ƿeres sarignysse · ⁊ he sylf eac ferde geond manige stoƿa · gif he ƿeninga hƿilcne godes man findan mihte  his geƿilnunga gefultumian mihte ·

012
Þa æt nyhstan becō he to sumū mynstre · þæs mynstres fæder ƿæs sƿyðe mære beforan gode · ⁊ he þa micelne dæl feos þider in-gesealde · ⁊ miccle þeodrædene nā to þam abbode · ⁊ to þam gebroðran · ⁊ þa æfter micelre tide cyðde he þam abbode his geƿilnunge · | se abbode þa him efnsargode · ⁊ bæd god geornlice  he þam þegne forgeafe bearnes ƿæstm · þa gehyrde god heora begra bene · ⁊ forgeaf hī ane dohtor ·

019
Mid þy pafnuntius geseah þæs abbodes mæran drohtnunge · he seldan of þam mynstre geƿát · eac sƿylce he gelædde his ƿif into þam mynstre · to þam  heo onfenge þæs abbodes bletsunge · ⁊ þæra gebroþra ·

022
Þa  cildƿæs seofon ƿintre · þa letan hi hi fullian · ⁊ nemdon hi eufrosina · þa ƿurdon hire yldran sƿiðlice geblissode þurh hí · forþam heo ƿæs gode ⁊fencge · ⁊ ƿlytig on ansyne · ⁊ mid þy heo ƿæs tƿelf ƿintre · þa geƿat hire modor · se fæder þa gelærde  mæden · mid halgum geƿritū · ⁊ godcundū rædingum · ⁊ mid eallū ƿoruldlicū ƿis-dome · ⁊ hio þa lare to þā deplice under-nam ·  hire fæder þæs micclū ƿundrode · þa asprang hire hlisa ⁊ ƿisdom ⁊ gelærednys · geond ealle þa ceastre · for-þam heo ƿæs on þeaƿū gefrætƿod · ⁊ manige ƿurdon atihte  hi gyrndan hire to rihtan gesynscipe · ⁊ hit to hire fæder spræcon · ac he symle ongen cƿ̅ ·

033
Geƿurþe godes ƿilla ·
