\textsc{de scā lucia uirgo.} (sic).

001
\textsc{Ða asprang agathen hlisa ofer land · ⁊ sǽ ·
sƿá}  fram siracusa sohte mycel meniu
ofer fiftig mila þæs mædenes byrgene ·
on catanensciscre byrig mid mycelre onbryrd-nysse ·

005
Þa com sum ƿydeƿe [ƿuduƿe → ƿyduƿe] seo ƿæs gecíged euthicia ·
betƿux oðrum mannū · to þære mæran byrigene ·
⁊ hire dohtor samod · seo ge-sælige lucía ·

008
Seo ƿydeƿe ƿæs unhál · sƿa  hire arn blód
geond feoƿer geare fæc · ⁊ fæla læca cunnode ·
ac hi ealle ne mihton hyre anre ge-helpan ·

011
Hit gelamp ða æt þære mæssan ·  man rædde  god(-)spell ·
hu  [þ\textit{æ}t @ Skeat] ƿif ƿearð gehæled · þe ƿæs on blodes ryne ·
þaða heo hrepode þæs hælendes reaf ·
þa cƿ̅ · lucia · mid geleafan to hire meder ·

015
Gif þu gelyfst modor · þysum mæran god-spelle ·
gelyf  agathes geearnode æt criste ·
þaða heo for his naman ðroƿode ·  heo hine symle
hæbbe on andƿerdnysse on ecere blysse ·
gehrepa hire byrigene · ⁊ þu bist sona hál ·

020
Þa æfter þære mæssan seo modor ⁊ seo dohtor
astrehton hí on gebedum æt þære byrgene ·

022
Mid þam þe hí lagon ⁊ gelencgdon ða gebedu ·
þa ƿearð lucía on slæpe · ⁊ geseah agathen
| betƿux engla ƿerodum · ænlice gefreteƿode ·
⁊ clypode hyre þus to · clypigende ufenne ·
Mid þam þe hí lagon ⁊ gelencgdon ða gebedu ·
þa ƿearð lucía on slæpe · ⁊ geseah agathen
| betƿux engla ƿerodum · ænlice gefreteƿode ·
⁊ clypode hyre þus to · clypigende ufenne ·

026
Min sƿustor lucia · soð godes mæden
hƿi bitst þu æt me þæs þe ðu miht sylf getiðian
þinre meder geheolp þin halga geleafa ·
⁊ efne heo is gehæled · halƿendlice ðurh crist ·
⁊ sƿa sƿa þeos burh is gemærsod þurh me · fram criste ·
sƿa bið siracusa burh · þurh þe geƿlitegod ·
forðan þe þu gearcodest criste · on þinum clænan mægð-hade ·
ƿynsume ƿununge · ⁊ ða aƿóc lucía ·

034
Heo aras ða bifigende · for ðære beorhtan gesihðe ·
⁊ sæde to hire meder · þu eart mihtiglice gehæled ·
nu bidde ic þe · þurh þa ylcan · þe þe mid ge-bedum gehælde ·
 þu nanne bryd-guman næfre me ne namige ·
ne of minum lichaman deadlicne ƿæstm ne sece ·
ac þa ðing þe þu ƿoldest to geƿemmednysse me syllan ·
forgif me ða [to] clænnysse · to criste farendre ·

041
Þa cƿæð seo modor · mine þincg þu ƿast ·
⁊ ic heold nú nigon gear · ƿið ealle hynða
þines fæder ge-streon · ⁊ furðor hí geeacnode ·
beluc ærest mine eagan · ⁊ þa æhta ateoh
loca hu þe licige · min leofa dohtor ·

046
Þa cƿæð lucía · hlyst mines rædes
ne miht ðu naht lædan of þysum life mid þe ·
⁊  þu on deaðe sylst for drihtnes naman ·
þu hit sylst for þan þe þu hit ne miht mid þe aƿeg lædan ·
ac syle nu on gesundfulnysse þam soðan hælende ·
sƿa hƿæt sƿa þu gemyntest on forð-siþe to donne ·

052
Þus tihte lucía gelome þa modor ·
od  heo beceapode þa scinendan gymmas ·
⁊ eac hire land-are · ƿið lincgendum [corr. to licgendum @ Skeat] feo ·
⁊ dælde siððan þearfum · ⁊ ælþeodigum mannum ·
ƿydeƿum · ⁊ ƿreccum · ⁊ ƿisū godes þeoƿum ·

057
Þis com þa to earan · þam æðelborenan cnihte ·
þe aƿogode lucian · se ƿæ [sic @ Skeat; it's possible the s wasn't printed well (the space is of double width)] geciged pascasius ·
arleas hæðen-gilda · ⁊ tihte  halige mæden
to | þæra deofla offrungum · ac  drihtnes mæden cƿæð ·

061
Hluttor offrung  is · ⁊ licƿurðe gode ·
 mann ƿydeƿan geneosige · ⁊ ƿreccan gefrefrige ·
⁊ steopbearnum gehelpe · on heora gedrefednyssum ·

064
Ne dreah ic nu þrym gearum · nane oþre dæda ·
butan þam lyfigendan drihtne · þas lác geoffrode ·
nu ic ƿylle me sylfe him soðlice geoffrian ·
forðan ic leng næbbe · hƿæt ic on his lacum aspende ·

068
Þa yrsode pascasius · ⁊ hí spræcon fela ·
oð  he hire sƿingele behét · gif heo suƿian nolde ·

070
Lucia him cƿ̅ to · þæs lifigendan godes ƿord
ne magon gesƿican · ne for-suƿode beon ·

072
He axode ða mid olle ·

072
Eart þu la god? [sic @ Skeat]

073
Lucia him ⁊ƿyrde ·

073
Ic eom þæs ælmihtigan þinen ·
forþi ic cƿæð godes ƿord · forþan þe he on his godspelle cƿæð ·

075
Ne synd ge þe þær sprecað · ac sprycþ se halga gast on eoƿ ·

076
Eft þa pascasius orgellice befrán ·
ƿunað se halga gast on þe eornostlice ·

078
Lucia andƿyrde þam arleasan ⁊ cƿæð ·

079
Se apostol behét þam ðe healdað clænnysse ·
 hi synd godes templ · ⁊ þæs halgan gastes ƿunung ·

081
Þa cƿæð se arleasa ·

081
Ic hate þe ardlice lædan ·
to þæra myltestrena huse ·  ðu þinne mægð-had forleose ·
 se · halga gast þe fram fleo · ðonne þu fullice byst gescynd ·

084
Lucia ⁊ƿyrde þus · ne bið ænig geƿemmed ·
lichama to plihte · gif hit ne licað þam mode ·

086
Þeah þu mine hand ahebbe · to ðinum hæþengilde ·
⁊ sƿa þurh me geoffrige mines unƿilles ·
ic beo þeah unscyldig · ætforan ðam soðan gode ·
seþe demð be þam ƿillan · ⁊ ƿát ealle þincg ·
gif þu me unƿilles geƿemman nu dest ·
me bið tƿifeald clænnysse · geteald to ƿuldre ·

092
Ne miht þu gebigan minne ƿillan to þe ·
sƿa hƿæt sƿa þu minū lichaman dest · ne mæg  belimpan to me.

094
Þa ƿolde se ƿælhreoƿa his ƿord gefyllan ·
 heo ƿurde gelæd | to þære laðan fulnysse ·
⁊ begunnon hí teon to þære galnysse huse ·
ac godes miht ƿearð gesƿutelod · sona on þam mædene ·
sƿa  se halga gast hi heold · ⁊ mid hefe gefæstnode ·
 þa manfullan ne mihton  mæden astyrian ·
þa cnitton hí rapas mid reðum an-ginne
hire to handum ⁊ fotū · ⁊ fela samod tugon ·
ac heo næs astyrod · ac stod sƿá sƿá munt ·
þa ƿearð ge-ancsumod se arleasa pascasius ·
⁊ het him gelangian þa leasan drymen to ·
 hi  godes mæden mid heora galdrum ofersƿyðdon ·
ac ðaþa him naht ne speoƿ · þa het he spannan oxan tó ·
ac hí ne mihton aƿecgan  mæden þagit sƿá ·

108
Se cƿellere þa cƿ̅ to þam clænan mædene ·
hƿæt is se Intinga ·  an þusend manna
þe ne magon astyrian sƿa unstrang sƿa ðu eart ·

111
Lucia him cƿ̅ to · þeah þu clypige tyn þusend manna ·
hi sceolan ealle gehyran þone halgan gast þus cƿeðende ·

113
Cadent a latere tuo mille et decem milia a dextris tuis tibi autem non adpropinquabit malum ·
þusend feallað fram þinre sidan · ⁊ tyn þusend fram þinre sƿyðran ·
þe sylf soðlice ne ge-nealecæð nan yfel ·

116
Þa ƿearð se arleasa geancsumod eft sƿiðor on mode ·
⁊ het mycel ád ontendan on ymb-hƿyr[f]te þæs mædenes ·
⁊ mid pice hi besp[r]encgan · ⁊ mid spyrcendum [~sƿyrcendum @ Skeat] ele ·

119
Heo stod þa unforht on þam fyre ⁊ cƿæð ·

120
Ic abæd æt criste  ðis cƿealmbæra fyr
me ne geƿylde ·  þu ƿurðe gescynd ·
⁊ hit þam geleaffullum afyrsige þære ðroƿunge forhtunge ·
⁊ þam unge-leaffullum þa yfelan blysse of-teo ·

124
Þa ƿearð se ƿælhreoƿa ƿodlice geancsumod ·
 his magas ne mihton his mod-leaste acuman ·

126
Ac heton acƿellan  clæne mæden mid sƿurde ·
heo ƿearð þa geƿundod ·  hire ƿand se innoð út ·
ac heo ne ge|ƿát sƿa þeah · ac þurh-ƿunode on gebedum ·
sƿa lange sƿa heo ƿolde · ⁊ to þære leode cƿæð ·

130
Ic secge eoƿ to soþan ·  sib ís forgifen ·
godes gelaðunge · ⁊ se gramlica casere
dioclytianus · is gedón of his rice
⁊ maximianus se man-fulla is dead ·

134
Sƿa sƿa seo catanenscisce burh binnan hire ƿeallum
hæfð minre sƿyster agathen · miccle fore-þingunga ·
sƿa ic eom forgifen · fram þam ælmihtigan gode
nu þyssere byrig · siracusanan ·
eoƿ to geþingienne · gif ge foð to geleafan ·

139
Mid þam þe heo þis spræc · ƿearþ se man-fulla pascasius
mid racenteagum gebunden · ⁊ beforan ðam mædene gelæd ·
he ƿæs ær ge-ƿreged for his ƿælhreoƿum dædum ·
to romaniscre leode · þe ða ealle land geƿeolden ·

143
He ƿearð þa gebroht on bendum to rome ·
⁊ þa ƿitan heton hine beheafdian ·
þaþa he ne mihte his mán-dæda betellan ·

146
Seo eadiga (sic) lucia on þære ylcan stoƿe ƿunode ·
þe heo ofslagen ƿæs · oð sacerdas coman ·
⁊ hí gehusloden · mid haligre (sic) gerynu ·
⁊ heo geƿát to criste · mid þam þe hí cƿædon amen.

150
Þa arærde þa leoda · þær heo læg cyrcan ·
⁊ on hire naman gehalgodon · þam hælende to ƿurðmynte
seðe æfre rixað on ecnysse god. AMEN.
