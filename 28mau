\textsc{x. kal. octobris: passio sci̅ mauricii et sociorum eius.}

001
\textsc{maximianus hatte sum hæðen casere
se} ferde to franc-lande mid mycelre fyrdinge
ƿolde geƿyldan mid ƿige þa leoda
þe ƿiþer-ræde ƿæron · ⁊ his rice forsaƿon ·

005
Se casere ƿæs cene · ⁊ reðe ·
⁊ deofol-gild be-eode · dƿollice libbende ·
⁊ acƿealde godes men mid micelre reðnysse ·

008
Þa ƿæron on þære fyrde · fela cristene menn ·
⁊ an synder-lic eorod of easternum leodum ·
sƿiþe cristene menn þam casere folgiende ·
for-þan | þe hi sceoldon fyrdrian · sƿa sƿa eall folc dyde ·

012
An eorod is ge-cƿeden on ðam ealdan getele*
six ðusend manna · ⁊ six hund. ⁊ six · ⁊ syxtig ·
sƿa fela manna ƿæron on þam fore-sædan eorode ·
sƿiþe gelyfede on þone lyfigendan god ·
þeah þe heora hlaford ƿære ƿodlice hæden ·

017
On þam flocce ƿæron þa fyrmestan menn ·
mauricius ærest · ⁊ exup\textit{er}ius ·
candidus · ⁊ uitalis · ⁊ fela oþre to him ·
⁊ hi ƿæron geferlæhte on fæstum geleafan ·
sƿa  hi noldon bugan to þam bysmor-fullum hæþen-scipe ·
fram þam lifigendan gode þe hi on gelyfdon ·

023
Hƿæt þa maximianus mid micclū þrymme ferde ·
oð  hi comon to muntum · ⁊ se manfulla ƿolde
siððan he þa muntas ofer-ferde ·
his hæþen-gild habban · ⁊ het him to clypian
ealne þone here ·  hi his hæse gefyldon ·
⁊ mid him ge-offrodon ealle heora lác
þam deoflicum godum · gode ælmihtigan to teonan ·

030
Þa geƿende seo eorod þe ƿe ær embe spræcon ·
forð on heora ƿeg · ⁊ for-flugon  deofol-gild ·
noldon hi sylfe fordón mid þam deoflicū lacum ·
ac ridon ofer tƿelf mila to rodan þæra (sic) éá ·
⁊ þær gelihton sona · for ðam langsumum færelde ·
⁊ se casere ƿicode mid þam oþrū ƿerode ·
ƿiþ ane litle burh octódorum gehaten ·
offrigende his lác mid þam ungeleaffullū
his arleasum godum ƿolde hí gegladian ·
ærþan þe he to þam gefeohte come ·  hí him fylstan sceoldon ·

040
Þa ongeat se casere  þa cristenan þær næron ·
⁊ het ða mid | graman · his gegadan to faran ·
⁊ beodon (sic) þā cristenum  hi comon him to ·

043
Hƿæt ða ærendracan ða ardlice ridon ·
⁊ budon þam cristenum ðæs caseres geban ·
ac hi ealle cƿædon mid anrædum geleafan ·
 hi on þone lyfigendan god gelyfdon oð  ·
⁊ æfre on heora life on hine gelyfan ƿoldon ·
⁊ cƿædon to ðam ærendracan þus oþrum ƿordum ·

049
Ƿe synd gearƿe to gefeohte forð mid ðam casere ·
ac [ae @ Skeat] ƿe nellaþ gecyrran to his onsægednyssum ·

051
Þa ridon þa ærendracan raðe eft ongean
⁊ cyddon þam casere  þa cristenan noldon
his hæsum gehyrsumian to his hæþen-scipe ·

054
Maximianus ƿearð þa mid micclū graman ontend ·
⁊ het þa hæþenan faran ⁊ þa halgan ofslean ·
 men mihton geseon hu maximian geƿræce
his agenne teonan · ⁊ eac his goda ·
⁊ hi þa caflice ferdon to gefyllenne his beboda ·

059
Hƿæt þa mauricius se mæra godes ðegn ·
⁊ exup\textit{er}ius · mid eadmodnysse afyllede
tihton heora geferan  hi unforhte ƿæron ·
⁊ bædon  hi aƿurpan heora ƿæpna him fram ·
⁊ for cristes geleafan heora cƿellerum onbugon
bliþe to slæge · sƿa sƿa he sylf gebysnode ·
þa þa he hét petrum behydan his sƿurd ·

066
Be-tƿux þysum tihtingum tengdon þa hæþenan
mid andþrecum (sic) ƿæpnum to þā æƿfaestum [sic @ Skeat] heape ·
⁊ slogon þa cristenan sƿa sƿa se casere het
ƿodlice mid ƿæpnum · sƿa sƿa mann ƿudu hyƿð ·
⁊ þa godes þægnas mid glædnysse efston ·
astræhton heora sƿuran · | to slæge for criste ·
⁊ noldon mid ƿæpnū ƿinnan him togeanes ·
ac efstan to geflites to þā anþræcum sƿurdum ·

074
Eft ða se casere sende to þam cƿellerum ·
⁊ het  hi ne be-læfdon of þam geleaffullum ƿerode
nænne mann cucenne þe on crist gelyfde ·
⁊ hi sƿa dydon sƿa him se deofles biggenga
mid graman bebead · ⁊ þa godes menn acƿealdon ·
sƿá  þær an ne be-láf of þam ƿerode ·

080
Þæra saƿla under-fengon sona godes englas
manega of heofonum mid micelre blisse ·
sƿa sƿa þa gelæredan godes þeoƿas on lof sangum singað ·

083
Þa dældon þa cƿelleras þæra cristes martyra
ƿæpna · ⁊ geƿæda · for-þan þe se ƿælhreoƿa hét
 heora ge-hƿilc hæfde of þam here-reafe
þæs mannes geƿæda þe he mid ƿæpnū acƿealde ·

087
Æfter ðam gedale þa dyrstigan cƿelleras
ge-sæton hī æt-somne mid sƿiðlicre blisse ·
⁊ fengon to gereorde mid fulum handum ·

090
Þa com þær-to ridan sum cristen man sona
har-ƿencge ⁊ eald se ƿæs gehaten uictor ·

092
Þa ongunnon þa cƿelleras clypian þone ealdan
to heora gereorde · ac he hraðe axode
for hƿilcum intingum hi ƿæron sƿa ƿundorlice bliðe ·
oððe hu hi mihton ænigne mete þicgan
betƿux þam ofslagenū ·

096
Þa sæde heora sum
 hi cristene ƿæron · ⁊ se casere hete
hí ealle ofslean oðrum to bysne ·

099
Se ealde uictor þa incundlice geomerode ·
⁊ hlude clypode ·

100
Eala come ic ǽr
 ic mihte geendian mine ylde mid sƿylcum ·
⁊ mín ealde | blod mid þissere eorode ageotan ·
 ic heora ƿurðmyntes ne ƿurde bedæled ·

104
Hƿæt ða hæþenan þa hine bestodon ·
⁊ heton hine secgan mid sƿyðlicum þreate
hƿeþer he cristen ƿære þa he ƿilnode þyllices ·

107
He beseah þa to heofonū · ⁊ sæde mid geomerunge ·

108
Eall middan-eard is mid miste befangen
deopre nytennysse buton us drihten crist
oþþe his leoht forgife · oþþe us læde onƿeg ·
⁊ ge-unne me nu crist æfter þysre cyþnysse
 ge me færan ne lætan frā þysū ofslagenum halgum ·

113
Æfter þysum ƿordū seo ƿedende meniu
ofslogon þone uictor  he feallende sƿeolt ·
⁊ he sƿa geearnode þa ecan myrhðe
mid þam halgum ƿerū · sƿa sƿa he ƿiscte him-sylfum ·

117
Hƿæt ƿille ƿe furðor secgan hu se unsæliga casere
his fyrdinge geendode · þonne he forferde on ende ·
ac uton þencan georne þonne ƿe þyllic gehyrað ·
 ƿe þe beteran beon · þurh þa boclican lare ·

121
Ƿe sceolon sƿincan · ⁊ ofer-sƿyðan unþeaƿas
mid godre drohtnunga godes rice ge-earnian ·
 ƿe mid þam halgum þe ƿe heriað nu
blissian moton · þeah ƿe martyras ne beon ·

125
Ƿe sceolon geþencan hu ge-þyldige hi ƿæron
þa þe for cristes naman ge-cƿylmede ƿæron ·
hi man sƿang mid sƿipum · ⁊ on sǽ adrincte (sic) ·
oððe on fyre forbærnde · oþþe forðƿyrftum limum
to ƿæfersyne tucode · mid gehƿilcum ƿitum ·
⁊ on ælcum ƿaƿan hi ƿæron geþyldige ·
⁊ ælcne hosp hi for-bæron · for | þæs hælendes naman ·

132
Nu synd ƿe sƿa asolcene  ƿe sƿincan nellað
nan þincg · fornean ne urum lustum ƿiðcƿeþan
ƿið þam  ƿe moton þa micclan geþincða
habban on heofonum mid þam halgum martyrū ·
ne ƿe nellað forberan an bysmorlic ƿord
for ures drihtnes naman · sƿa sƿa ƿe dón sceoldon ·
ac butan ge-þylde · ⁊ þeaƿfæstnysse ƿe yrsiað
sƿa sƿa leo · ⁊ lyt-hƿon þencað hu ƿe earmingas sceolon
æt þam ælmihtigan gode ænige miltsunge begitan ·
nu ƿe sƿa recelease syndon · ⁊ sƿa reþe us betƿynan ·

142
Geþyld is micel mægen · ⁊ mannum nyd-behefe ·
sƿa sƿa ure hælend cƿæð to his halgum apostolum ·

144
In patientia u\textit{est}ra possidebitis animas uestras ·

145
On eoƿrū geðylde ge ge-ahniað eoƿre saƿla ·

146
Gif se geþyldiga man mid his þolmodnysse
his saƿle gehylt · sƿa sƿa us sæde crist ·
þonne forlyst se yrsigenda ƿer his agene saƿle ·
þurh ƿeamodnysse · ⁊ heo geƿislice for-færð ·

150
Gif ƿe ƿislice libbað · sƿa sƿa us ƿissiað béc
þonne mage ƿe becuman to cristes halgum ·
æfter ure ge-endunge · ⁊ æfre mid him ƿunian ·
for-þan þe þes middan-eard flihð aƿeg sƿyðe ·
⁊ ure dagas geƿitað · sƿa sƿa ƿeg-færende menn ·
⁊ se forþ-geƿitena dæg ne ƿent næfre ongean ·
ac ælc tid us drifð forð to deaþe unþances ·

157
Þa halgan þe ƿe heriað · ⁊ heora gelican ·
forsaƿon þisne middan-eard · þeah þe he myrge ƿære
þa ða hi on life ƿæron · forþan þe hi geƿilnodon þæs ecan ·

160
Þa ƿæs langsum lif · ⁊ liþe | ge-ƿederu ·
hælo on lichaman · on lang-sumere sibbe ·
ƿæstm-bærnys on eorþan · ⁊ geniht-sum-nyss on spedum ·
ac sƿa-þeah þa halgan eall  forhogodon ·
⁊ þæs ecan lifes eallunga ge-ƿilnodon ·

165
Efne nu þæs middan-eard is for micclum gesƿenct ·
⁊ mid manegum earfoðnyssum yfele geþreatod ·
⁊ þeah-hƿæþere ƿe lufiað his earfoðnysse git ·
⁊ to þisum sƿicolum life ƿe sƿincað ⁊ tiliaþ ·
⁊ to þam toƿerdan life ƿe tiliað hƿonlice ·
on þan þe ƿe æfre habbað sƿa hƿæt sƿa ƿe her geearniað ·

171
Hƿilon þæs middan-eard teah menn frā gode ·
mid his fægernyssum · ⁊ nu he fylst us to gode
forþan þe he is afylled mid fela earfoþnyssum ·

174
Uton forþy aƿendan · urne ƿillan to gode ·
⁊ to þam ecan life ure smeagunge nu ·
 ƿe eft moton þær æfre ƿunian ·
sƿa sƿa crist sylf behét þam þe hine lufiað ·

178
Þam is ƿuldor ⁊ ƿurðmynt á to ƿorulde. AMEN ·
