\textsc{[vii.] idus octobr. passio sci̅ dionisii et sociorū eius.}

001
\textsc{Paulus ðeoda lareoƿ} þa ða he geond land ferde
bodigende geleafan sƿa sƿa him bebead se hælend
þa becom he on sumum dæge to sumere mæran byrig
athenas gehaten · healic ⁊ mære
þære greciscra heafod-burh · on hæðen-scipe ƿunigende ·

006
Þær ƿæs dionisius se deorƿurða martyr
þæra hæþena lareoƿ on heora geleaf-leaste ·
oþ  paulus hine aƿende of ƿoge to rihte ·

009
Se dyonisius geseah mid sumum oþrum uðƿitan
on ęgypta lande þær hi æt lare ƿæron ·
hu seo sunne aþystrode | to sƿeartre nihte
fram mid-dæge oð non þa ða ure drihten þroƿode
for mancynnes alysednysse · ⁊ hi micclum þæs ƿundrodon ·

014
Þa cƿ̅ dyonisius · þeos deorce niht getacnaþ
micel leoht toƿerd eallum middan-earde
 god sylf gesƿutelað soðlice mann-cynne ·

017
He ƿæs þa iung mann · þa ða þis geƿearð ·
⁊ him com  leoht to · þurh paules lare syððan
sƿa sƿa ƿe her secgað on þisre soðan rædincge ·

020
Paulus eode þa gleaƿ-lice ⁊ heora godas sceaƿode
ealle be endebyrdnysse · ⁊ eac þa ƿeofoda ·
oþ  he funde an ƿeofod þe þis geƿrit on stód ·

023
Deo ignoto ·  is on englisc · Uncuðum gode
is þis ƿeofod halig ·

024
Þa beƿende hine paulus
to dionisie þam drihtnes men ⁊ cƿ̅ ·

026
Hƿæt is se uncuða god þe ge arƿurðiað þus? [sic @ Skeat]

027
Þa cƿ̅ dyonisius · he is digle git mannū ·
⁊ is toƿerd on ƿorulde · ⁊ geƿylt ealle þing
heofonas ⁊ eorþan · ⁊ his rice ƿunað
á buton ende.

030
Ða ⁊ƿyrde paulus ·
hƿæt þincð eoƿ be þā gode · biþ he gast oððe man? [sic @ Skeat]

032
Dyonisius ⁊ƿyrde þā arƿurðan paule þus ·

033
He bið soðlice god · ⁊ soðlice man ·
⁊ he sylf ge-edniƿað · þisne ealdan middan-eard ·
ac he is git uncuð · forþan þe he cucu ƿunað
mid gode on heofonum ·

036
Þa cƿ̅ se halga paulus ·
þone god ic eoƿ bodige þone ðe ge hatað uncuðne ·
he is acenned of marian þam mæran mædene ·
⁊ he þroƿode deað sylf-ƿilles for mannum ·
⁊ arás of deaðe þurh his drihten-lican mihte ·
he | astah eac to heofonum to his halgan fæder ·
⁊ sitt on his sƿiðran hand · soð god · ⁊ soð man ·
þurh þone synd geƿorhte ealle þincg on ƿorulde ·
⁊ he cymð to demenne ælcū be his dædum ·
on ende þyssere ƿorulde · mid ƿuldor-fullum englum ·

046
Þa ða paulus þær lange dæges geleafan þær bodode ·
þa gelyfde dyonisius on þone lifigendan god ·
⁊ on-cneoƿ  his godas gramlice deofla ƿæron ·

049
He bæd þa georne paulum ·  he hī gebæde fore ·
þone mildheortan drihten ·  he his discipulus ƿurde ·

051
Eft on þam oþrum dæge eode paulus be þære stræt ·
⁊ gemette ænne blindne mann · se ƿæs geboren sƿa ·
se bæd ge-mahlice þone mæran paulum
 he hine gehælde on þæs hælendes naman ·
⁊ se eadiga apostol his eagan gemearcode
mid þære halgan rode þone hælend biddende ·
 he him gesihðe forgeafe · ⁊ he geseah sona
se ðe blind ƿæs geboren · ⁊ him bebead paulus ðus ·

059
Gang to dyonisie nu þe god onlihte ·
⁊ sæge  he onette sƿa sƿa he ær behét
 he beo gefullod fram fyrnlicum synnū ·

062
Þa eode se gehæleda gehyrsum þam apostole ·
⁊ bead his hæsa bealdlice dyonisie ·

064
Dyonisius þa axode þone ærendracan of-ƿundrod ·
eart þu la se blinda þe sƿa geboren ƿære? [sic @ Skeat]

066
He ⁊ƿyrde sona þam arƿurþan ƿere ·

067
Ic eom se ylca þe þu embe sprycst ·
þe blind ƿæs geboren · ⁊ seo beorhte sunne
minū eagum ne scean · oþ þisne andƿyrdan dæg ·
ac se eadiga paulus mine eagan | onlihte
þurh his drihtnes mihte · þe he mannū embe bodað ·

072
Dionisius þa arás · ⁊ hraðe efste to paule
mid eallum his hiƿum to ðam halgan fulluhte ·
⁊ ƿearð gefullod · ⁊ folgode paule
þreo gear tosomne sƿa hƿider sƿa he siðode ·
⁊ deoplice under-nam drihtnes lare æt him ·
oð  se halga apostol hine gehadode to bisceope ·
to þære atheniscan byrig þær he geboren ƿæs ·
⁊ het hine bodian bealdlice geleafan ·
⁊  halige godspel þam hæðenum leodum ·

081
Dionisius þa ƿunode deoplice gelæred
on þære foresædan byrig æt his bisceop-stole ·
⁊ bodode þam land-folce godes lare georne ·
þam þe he ær ƿæs lareoƿ on heora geleaf-leaste ·

085
He gebigde þa þa burhƿare to gode ·
⁊ þone mæstan dæl þæs mancynnes to geleafan
⁊ fela béc gesette be ðam soðan geleafan ·
⁊ be engla ƿerodum mid ƿundorlicre smeagunge ·
⁊ to oþrum bisceopū þa béc asende ·
þa ðe paulus gehadode · ⁊ se halga iohannes ·
sum þæra hatte titus · Sum timotheus ·
sum policarpus · ⁊ gehƿilce oþre ·

093
Eac to iohanne þam arƿurðan godspellere
he sende geƿritu þa þa he on ƿræcsiðe ƿæs
on pathmo þam iglande · þa þa se arlease casere
domicianus · hine fordemde þyder ·

097
Dionisius hine ge-frefrode mid fore-ƿitegunge þa
⁊ sæde  he ƿiste þa geƿislice þurh god
 iohannes sceolde siþian of þā iglande
eft to asian lande sƿa sƿa hit gelamp siððan ·
⁊ þær god-spel aƿritan · sƿa sƿa hit geƿearð eft ·

102
Dionisius þa ferde | geond fela burga gehƿider ·
⁊ geond land bodigende bealdlice geleafan ·
⁊ ge-bigde mancynn micclum to gode ·
⁊ untrume gehælde on þæs hælendes naman ·
oð ðæt he geaxode  þa arƿurþan apostolas ·
petrus · ⁊ paulus · on cƿearterne ƿæron
on romana byrig under þā reþan nero ·

109
Þa ƿolde dionisius gif hit geƿurðan mihte
þroƿian martyrdom mid þam apostolum ·
⁊ ge-ƿende þa ham · mid ƿundorlicum ofste ·
betæhte his bisceop-stol oþrum bisceope sona ·
⁊ ferde fram greclande mid geferum to rome ·
ofer langne ƿæg æfre geleafan bodigende ·

115
Hit gelamp ða sƿa for his langsumum fære ·
 þa halgan apostolas sƿa sƿa se hælend ƿolde
ƿæron gemartyrode æt þam manfullan nero.
ær þam þe dionisius to rome become ·

119
He com þa æt nextan siððan se casere nero ·
his lif geendode earmlicum deaðe ·
⁊ ƿæs clemens papa on petres setle þa
se under-feng mid arƿurðnysse þone æþelan bisceop ·
⁊ mid lufe geheold for his halgan drohtnunge ·

124
Þa ƿunode se bisceop binnan rome byrig
mid clemente papan cuðlice sume hƿile ·
oð  clemens him cƿ̅ to sƿa sƿa crist him geƿissode

127
Ge-sihst þu min leofa bruðor hu fela lande ƿuniað
gyt on hæðen-scipe · ⁊ ures hælendes gerip
mænig-feald is on mancynne · ⁊ feaƿa ƿyrhtan þær-to ·
⁊ þu eart gelæred geleaffullice þurh god ·
⁊ on halgum mægnum micclum geglencged ·
far nu on godes naman | to francena rice ·
sƿa sƿa cristes cempa · mid cenum geleafan ·
⁊ beo þe forgifen to bindene (sic) ⁊ to alysenne ·
sƿa sƿa ic under-feng æt minum foregengan
þam halgan petre sƿa sƿa se hælend him forgeaf ·

137
Ic cƿeðe  þu under-fó eall francena rice
to þinre bodunge · ⁊ beo crist sylf mid ðe ·
sƿa hƿider sƿa þu gecyrst · sƿa sƿa he soðlice ƿæs
mid þam eadigan petre · ⁊ paule on life ·

141
Ne ƿanda þu nates-hƿon for þan ƿælhreoƿan folce ·
sƿa man sƿiðor sƿincð · sƿa man selran mede under-fehð ·

143
He funde him þa ge-feran · ⁊ he ferde gebyld
þurh þone halgan gast · þam hæðenum bodigende
cristen-dom · ⁊ fulluht · oð  he com to anre byrig
parisius gehaten þam hæðenū to-middes
on þære francena rice · ⁊ him fylste se hælend
mid tacnum ⁊ ƿundrū · sƿa  he geƿylde þa hæþenan ·
⁊ to geleafan gebigde þa burh-ƿare forhraðe ·

150
He gebohte þa land æt anum geleaffullan men ·
⁊ þær cyrcan arærde hraðe mid cræfte
⁊ godes þeoƿas gehadode þe þam heofonlican gode
þeoƿian mihton on mynsterlicre drohtnunge ·

154
Hƿæt þa dionisius dæghƿamlice gebigde
fela to geleafan mid his fægeran lare ·
⁊ his drihtne geþeodde þā [þa @ in MS. U.] þe he þam deofle æt-brǽd ·
⁊ menn sohton þa cyrcan sƿiðe mid geleafan ·

158
Sƿa fela ƿundra ƿorhte se ealƿealdenda god
þurh þone halgan ƿer ·  þa ƿundra gebigdon
þa ƿiðer-rædan hæðenan to þæs hælendes geleafan
| eall-sƿa sƿiðe sƿa his bodung · sƿa us béc secgaþ ·

162
He sende his geferan sume to ispaniam ·
⁊ to oðrū landum godes lare to saƿenne ·
⁊ he sylf unforht mid þā francum ƿunode
þe þa sƿiðost dƿeledon on deofles biggencgum ·

166
Gelome þa hæðengildan þe þær heteloste ƿæron ·
gesamnodon heora gegadan · ⁊ ceaste astyrodon ·
⁊ comon mid ƿige to þam arƿurðan ƿere ·

169
Ac sƿa hraðe sƿa hi ge-saƿon his scinendan neb-ƿlite
mid þam heofonlican leohte · þonne ledon þa hæðenan
heora ƿæpna adune · ⁊ mid ƿundrunge hi astræhton
to þam halgan bisceope · biddende forgifennysse ·

173
Oððe gif heora ænig nolde þonne git gelyfan ·
ðonne ƿearð se afyrht · ⁊ fleah him aƿeg ·

175
Ƿundor-lic godes gifu  þam ƿæpenleasan menn
ne mihton þa ƿælhreoƿan mid ƿæpnum ƿið-standan ·
ac him onbugon þa francan ⁊ þa fyrlenan norðmenn
to þam ƿynsuman iuce ƿuldres cynincges ·

181
Ƿurdon þa to-brocene ƿide geond  land
þæra hæþenra goda hus ⁊ anlicnyssa
þurh þæra manna handa · þe hi macodon · ⁊ guton ·
⁊ godes gelaðung ƿeox on geleafan sƿyðe ·

183
Se ealde deofol þe is mid andan afylled ·
nam micelne graman · ongean þone godes man
for þæs folces gecyrrednysse · frā his fulum biggengum ·
⁊ smeade hu he mihte þone micclan cristen-dom
on sume ƿisan adƿescan mid his searo-cræftum ·

188
Ða ƿurdon æt nextan þa ƿælhreoƿan hæ|þen-gildan
mid teonan astyrode · sƿa sƿa hi tihte se deofol ·
⁊ sendon to domiciane · þam deoflican casere
se ðe æfter nero genyrƿde ða cristenan ·
cyðende on geƿritum be þam halgan ƿere ·
hu þurh his lare  land-folc ƿæs gebiged ·
⁊ eall seo burh-ƿaru to cristes biggengum ·
⁊ bædon hine inƿerdlice ·  he his arƿurðum godū
sūne ræd funde ·  þe hraðor nære
heora gemynd adylegod þurh dionisies lare ·

198
Þis geƿrit com ða to þam casere on rome ·
⁊ he ƿearð sona ƿodlice astyrod ·
sƿa  he hét acƿellan ealle þa cristenan
þe he of-axian mihte · on eallum landū ·
ƿolde  nan man ne be-læfde cristen ·

203
He sende eac sona sumne heah-gerefan
sisinnius gehaten sƿiðe hetel deofol
mid manegum geferum to þæra francena rice ·
 hi dionisius þæs drihtnes þægen sceoldon mid ƿæpnum acƿellan ·
buton he ƿolde bugan to þam bysmorfullum godum ·

208
Hƿæt þa sisinnius mid sƿiðlicū prasse ferde ·
oð  he to þære byrig cō · þær se bisceop on ƿæs
lærende ·  læƿeda folc to geleafan georne ·

211
Þa het se ƿælhreoƿa þone halgan ƿer gebindan ·
⁊ ænne mæsse-preost þe he him mid funde ·
rusticus geciged · ⁊ sumne erce-diacon
eleutherius gehaten mid heardum cnottū samod ·

215
Þas halgan ƿeras æfre ƿunodon mid þam bisceope ·
oð  hi togædere ealle to gode ferdon ·

217
Þa axode sisinnius mid sƿiðlicum þreate
þone halgan ƿer sona hƿylcne god he ƿurðode ·

219
Hi cƿædon þa ealle þry | sƿilce mid anum muðe ·

220
Ƿe andettað mid muðe · ⁊ on mode gelyfað
on þa halgan ðrynnysse · þe is heofonlic god ·
 is fæder ⁊ sunu · ⁊ se frefrigende gast ·
⁊ ƿe bodiað mannū middan-eardes alysednysse
þurh ðone halgan sunu þe se heofonlica fæder
sylf-ƿilles asende to slege for us ·

226
Sisinnius ða cƿ̅ · secgaþ gif ge ƿillað
þam casere gehyrsumian · ⁊ on his godas gelyfan ·
gif ge þonne nellað · nelle ic leng mid ƿordum
ac mid heardum sƿinglum his hæsa eoƿ cyðan ·

230
He het ða þon\textit{e} halgan bisceop unscrydan ·
⁊ un-mæðlice sƿingan · ⁊ he sang his gebeda
betƿux þā ƿitum · ƿurðigende his drihten ·
þe hine eaðe mihte ƿiþ þa manfullan ahreddan ·
ac se halga sceolde on þam sceortum ƿitum
his drihtne ge-efenlæcen · ⁊ deað þroƿian for hine ·
sƿa sƿa crist sylf dyde · þe sealde hine sylfne for us ·

237
Eft þa sisinnius het sƿingan þone mæssepreost ·
⁊ eac þone diacon · dionisies geferan ·
⁊ het hi siððan lædan tosōne on racenteagum
to leohtleasum cƿearterne for heora geleaffulnysse ·

241
He het hi eft sƿingan · ⁊ siððan þone bisceop
on isenum bedde astrehte · ⁊ byrnenda gleda dyde
under his nacode líc · sƿa man laurentiū dyde ·
ac se halga hine gebæd · on þam bedde to gode ·

245
Þa het se ƿælhreoƿa hine ƿurpan deorū
þe ƿæron ofhingrode  hi þon\textit{e} halgan ƿer abiton ·
ac þa reðan deor sƿa hraðe sƿa hi him to comon ·
lagon æt his fotum · sƿylce hi afyrhte ƿæron ·

249
Þa hét | se dema aƿurpan þone drihtnes ðægen
in-to byrnendum ofne · ac his ge-bedu adƿescton
ealne þone lig · ⁊ he belaf þær gesund ·

252
Git þa se ƿælhreoƿa dema het ƿyrcan ane hencgene ·
⁊ het hón þone bisceop to bismore þær-ón ·
⁊ he sƿa hangigende þone hælend bodode
eallum æt-standendū · sƿa sƿa andreas dyde ·

256
Þa het se dema eft dón hine of þære hencgene ·
⁊ lædan hi ealle þry to leoht-leasū cƿearterne ·
⁊ fela oðre cristene to þam cƿealmbærū huse ·

259
Hƿæt ða se bisceop bliðelice tihte
mid lare þa cristenan on þam cƿearterne to gode ·
⁊ him eallum mæssode · þa mid þam þe he to-bræc
 halige husel þa com þær heofonlic leoht ·
ofer ealle þa meniu · sƿilc sƿa hi ær ne gesaƿon ·

264
Þær com eac se hælend mid þā heofonlican leohte ·
⁊ fela engla mid him · þær menn onlocodon ·
⁊ nam  husel þe ðær gehalgod ƿæs ·
⁊ cƿ̅ to þam bisceope · mid blyðre ansyne ·

268
Min leofa underfoh þis · ⁊ ic mid minū fæder
þe mid fulfremednysse gefylle þa gerynu ·
forðan þe mid me is mycel med þe sylfum ·
⁊ þam ðe gehyrað hæl on minū rice ·

272
Ongin nu stranglice · ⁊ þín gemynd stent on heorunge
seo lufu · ⁊ ƿelƿillendnys þe ƿunað on þinum breoste ·
for sƿa hƿæne sƿa heo bit heo bið tiða simle ·
⁊ æft̅ þysū ƿordū he geƿende to heofonū ·

276
Sisinnius eft het sona þæs on mergen
gefeccan þa halgan of þam fulū cƿearterne ·
⁊ het geoffrian heora lác | þam lifleasum godū
gif hi heora lifes rohton · oþþe rædfæste ƿæron ·

280
Þa halgan þa þurh-ƿunodon on ðæs hælendes ge-leafan ·
⁊ se ƿoda dema ƿolde þa git cunnian
gif he mihte hí gebigan frā godes biggencgum ·
het hi þa ealle besƿingan eft sƿyðe mid gyrdum ·
⁊ siððan be-heafdian for þæs hælendes geleafan ·

285
Þa læddon þa hæðenan þa halgan to slæge ·
⁊ dionisius þancode his drihtne mid herunge
ealra þæra ƿundra þe he ƿorhte þurh hine ·
⁊ hi ƿurdon beheafdode sƿa se ƿælhreoƿa het
mid scearpum æxum · ⁊ þær ge-sƿutelode god
sƿiðe micel ƿundor þurh þone mæran bisceop ·

291
Þær cō þa micel leoht to þæra martyra lice ·
⁊ þæs bisceopes lic mid þam leohte arás ·
⁊ nam his agen heafod þe of-aheaƿen ƿæs
uppan ðære dune · ⁊ eode him forð þanon
ofer tƿa mila þā mannū onlocigendum
his drihten herigende · mid halgū lof-sangū ·
⁊ engla ƿerod eac þær ƿynsūlice sungon ·
oð   lic becō þær ðær he licgan ƿolde ·
mid heafde mid ealle · ⁊ þa halgan englas
singallice sungon · sƿa sƿa us secgað béc ·

301
Hƿæt ða hæþenan þa þe ge-hyrdon þone sang ·
⁊  ƿundor gesaƿon aƿurpon heora gedƿyld ·
⁊ gelyfdon on crist · ⁊ eac þa cƿelleras sume ·
⁊ þær nan ne beláf þe gelyfan nolde ·
ac geƿendon him aƿeg for þam ƿundrū afyrhte ·

306
 ƿæs syllic ƿundor  se soðfæsta martyr
heafod-leas mihte gán · god ælmihtigne heri|gende ·
⁊ eac sƿylce yrnan mid engla heapum ·
ac god ƿolde gesƿutelian þurh  syllice tacn
 his saƿl leofode þeah þe se lichama ƿære ofslagen ·
⁊ ƿolde mannū æt-eoƿian · hu micelne geleafan
se halga ƿer hæfde to þam hælende on life ·

313
Sisinnius sƿa-þeah se ungesæliga dema
nolde on crist gelyfan · ac het acƿellan ealle
þe þurh dionisies lare gelyfdon on god
mid mislicū ƿitum sƿiþe ƿælhreoƿlice ·
⁊ heora saƿla ferdon to þam soðfæstan life ·

318
Þæs halgan preostes lic ⁊ þæs geleaffullan diacones
rusticus ⁊ eleutherius · lagon uppan þære dune
þær hi beheafdode ƿæron mid þam halgan bisceope ·
þa ða his lic aƿæg eode sƿa sƿa ƿe aƿriton ǽr ·

322
Þa bæron þa hæðenan cƿelleras þæra halgena líc
sona to scipe ƿoldon hi besencan on flode ·
ac se ælmihtiga scyppend ƿiðslóh þā unræde ·

325
Sum æþelboren ƿíf ƿæs þe ƿiste heora unrǽd ·
⁊ gelaðode þa cƿelleras sƿilce for cyððe hire to ·
⁊ fordrencte hi mid ƿine · ⁊ het dearnunga faran
þa hƿile to þā scipe ⁊ for-stelon (sic) þa líc ·
⁊ heold hi arƿurðlice · oþ  seo ehtnys gesƿác ·
⁊ se cristendóm acucode · æft̅ þære cƿealm-bærnysse ·

331
Eft siðþan on fyrste feng  [þ\textit{æ}t @ Skeat] cristene folc to ·
⁊ ƿorhton mære mynster ofer þæra martyra líc ·
þær hi ealle ðry licgað · on ænlicū ƿurðmynte ·

334
Þær beoþ fela ƿundra geƿorhte gelome
þurh þa halgan martyras mannum to frofre ·

336
Þær under-foð þa blidnan | þurh heora bena gesihðe ·
⁊ þa deafan heorcnunge · ⁊ þa healtan færeld ·
⁊ þa ƿodan þær beoð geƿittige þurh hi ·
⁊ ungerime ƿundra þær ƿurðað for-oft ·
to lofe þæm ælmihtigan þe leofað á on ecnysse · AMEN.
