\textsc{sermo excerptvs de libro regum.}

001
\textsc{Saul hatte se forma cyning þe ofer godes folc rixo}de ·

002
Se ƿæs to cynincge ahafen sƿyðor for folces gecorennysse
þonne ðurh godes rǽd.

003
Fela oðre cynincgas
rixodon ǽr geond ealne middan-eard ofer hæðenum leodum ·
ac ofer israhela folc þe on god belyfde
næs nan eorðlic cynincg ærðan þe saul
sƿa sƿa hi sylfe gecuron ofer hi cynerice under-fencg ·

008
Se beah hrædlice fram þæs ælmihtigan godes ƿillan
⁊ nolde be his ƿissunge ⁊ be his ƿitegan lare faran ·
⁊ se yfela gast hine drehte mid deofollicum sticelsum ·
⁊ on ungeƿitte his mod aƿende ·

012
Þa forseah se ælmihtiga god þone saul æt nextan ·
⁊ hine of his rice aƿearp be his agenum geƿyrhtum ·
⁊ \superscript{ge}ceas \superscript{him} to cynincge þone cenan dauid ·

015
Seðe butan ƿæpnum geƿylde ða leon ·
⁊ þæs beran ceaflas to-bræc mid his handum ·
⁊ ahredde  gelæhte scép of his scearpum toðum ·

018
He ofƿearp eac syððan þone sƿyþlican ent
goliam þone gramlican þe godes naman hyrƿde ·
⁊ mid gebeote clypode bysmor godes folce ·
gearu to anƿige mid ormettre ƿæpnunge ·

022
Hƿæt | þa dauid eode togeanes þam ente ·
⁊ ofƿearp mid his liþeran þone geleafleasan ent ·
bufon ðam eagan  he beah to eorðan ·

025
Gelæhte þa of ðam ente his agen sƿurd ·
⁊ his ormæte heafod mid þam of asloh ·
⁊ hæfde ða geƿunnen sige his leode ·

028
Be þysum dauide cƿæð se ælmihtiga ƿealdend ·
 he hine gecure þus cƿeðende ·

030
Ic afunde me dauid æfter minre heortan ·
 he ealne minne ƿillan mid ƿeorcum gefremme ·

032
Þes dauid ƿes ƿitega ⁊ ƿuldorful cyningc ·
⁊ gode gelicode oð his lifes ende ·
⁊ mid ealre heortan hī gehyrsumode á ·

035
He ƿæs forði mære on micclum geðincþū ·
forðan þe he cepte symle hu he cƿemde gode ·

037
Æfter him rixodon on israhela
manega cyningas mislice geƿorhte ·

039
Sume hi gelyfdon on þone lyfigendan god ·
sume on hæðengildum him sylfum to forƿyrde ·
⁊ þa ðe god ƿurðodon ƿurdon gemærsode ·
⁊ sige-fæste ƿæron Symle on gefeohte ·
þa ðe fram gode bugon to bysmor-fullum hæðenscype
þa ƿurdon gescynde · ⁊ á unsigefæste ·

045
An þæra ƿæs achab se arleasa cyning ·
þe forseah his scyppend ⁊ ge-ceas him báál
þæra hæðenra god · þe næfde nane godnysse
ac ƿæs grālic deofol mid ge-dƿylde afunden;
þyses cyninges cƿen ƿæs forcuþost ƿifa ·
Gezabel gehaten hetelice gemodod ·

051
Seo tihte hyre ƿer to ælcere ƿælhreoƿnysse ·
⁊ hi tyrgdon god mid grālicum ƿeorcum ·

053
On þam dagum ƿæs helias halig godes ƿitega ·
se abæd æt gode  he ðam yfelan cynincge
rén-scuras oftuge · for his reðnysse ·

056
Eode þa forð feorðe healfgear
butan rén-scurum ⁊ reocendum deaƿe ·
⁊ se ƿitega helias geƿende of ðam lande ·
⁊ god hine afedde þurh fugela ðenunga ·
oð he hine asende to sumere ƿydeƿan
on sidoniscum earde · ⁊ hire sæde se ƿitega ·

062
Ðus cƿæð israhela god ·  ðe ele ne ateorað ·
ne melu on þinum mittan · oð mannum becymð
rén ofer eorðan eoƿ to ƿæstme ·

065
Þa afedde seo ƿudeƿe þone godes ƿitegan
mid ðam lytlan meleƿe · ⁊ þam | gehƿædan ele ·
⁊ funde ða fatu æfre fulle eft ·
oð god eft forgeaf eorðlice ƿæstmas ·

069
Betƿux ðysum gelamp  of life geƿát
þære ƿudeƿan sunu · ⁊ se ƿitega hine arærde
eft of deaðe þurh his drihtnes mihte ·

072
Eft ða se ælmihtiga het þone ƿitegan
faran to his earde ⁊ to ðam arleasan cynincge ·
cƿæð  he ƿolde sendan syððan renscuras ·

075
Helias ða ferde · ⁊ efne hine gemette
abdias se æðela · ⁊ se arƿurðfulla godes ðegn ·
se fægnode his tocymes ⁊ cƿæð him þus to ·

078
Sƿyðe ƿe axodon embe ðe gehƿǽr ·
⁊ se cyning sende sƿyðe fela ærendracan
to gehƿylcum eardum embe þe axiende ·

081
Næs ðe leof gecyd  ic cuce behydde
hund-teontig ƿitegan ⁊ hi mid ƿistum afedde
ðaða gezabel acƿealde ealle godes ƿitegan
þe heo ofaxian mihte on ealre ðysre leode ·

085
Helias ða becom to ðam cyninge achab ·
⁊ he befrán sona þone soðfæstan ƿitegan ·

087
Eart ðu lá helias ðe israhel gedrefst? [sic @ Skeat]

088
Þa andƿyrde se ƿitega þam ƿælhreoƿan ⁊ cƿæð ·

089
Ne gedræfde ic \superscript{na} israhel · ac gedrefdest ðu sylf ·
⁊ þines fæder hiƿræden · gé þe forleten god
⁊ fyligdon báál mid fulum biggencgum ·

092
Hat nu gelangian to me ealle þa leasan ƿitegan
ðe þeoƿiað báál · ⁊ etað mid gezabél ·

094
Þa sende ce [sic @ Skeat; should be se] ⁊ cydde his leode ·
⁊ het israhela folc ⁊ ða facenfullan ƿitegan
ealle endemes cuman to helian spræce ·

097
Þa cƿæð helias to eallre þære meniu ·

098
Hu lange ƿille ge healtian on tƿa healfe ðus ·

099
Gif ure drihten is god fyliað þonne him ·

100
Gif báál is god fyliað his biggengum ·

101
Þa suƿode  folc · ⁊ helias feng eft on ·

102
Ic beláf ana ealra godes ƿitegena ·
⁊ baal hæfð feoƿer hund ⁊ fiftig ƿitegan ·

104
Nimon hi anne oxan · ⁊ geoffrian heora gode ·
⁊ ic oðerne oxan geoffrige minum gode ·
⁊ beon hi begen beƿorpene mid ƿuda ƿiðneoðan ·

107
Uton biddan syððan onsundron æt gode ·
ic æt minum gode  he mine lac forbærne
mid upplicum fyre · ⁊ ge | eac sƿa dón ·
beo þonne \superscript{se} soð god þe asent þæt fyr ufan ·

111
Þa cƿæð eall  folc  he ænlice spræce ·

112
Ða namon þa deofolgildan þone dunnan oxan ·
beƿurpon mid ƿudu · on heora ƿisan to offrunga.
⁊ clypodon to báál  he heora bene gehyrde ·

115
Stodon ða fram ærne-mergen earmlice hrymende ·
oð ofer midne deg ge-drehte forðearle ·
ne him ansƿaru ne com ne seo offrung næs forbærned ·
þa cƿæð helias to ðam leasum ƿitegum ·

119
Clypiað \superscript{git} hluddor uncuð þeah þe he slæpe
 he huru aƿacnige · ⁊ eoƿ ƿið spræce ·

121
Hi clypodon þa sƿyðor · ⁊ hi sylfe gedrehton [←geƿundodon]
ac se leasa báál ne mihte hi geblyssian ·

123
Þa genam helias þone oþerne oxan ·
beƿorhte mid ƿuda on ða ealdan ƿisan

125
Het ða geƿæterian ealne þone ƿudu ·
⁊ clypode anmodlice to þam ælmihtigan gode ·

127
Þu ælmihtiga god þe abraham on belyfde
⁊ his sunu Isáác · ⁊ eac sƿilce Iacób ·
gesƿutela on þysum dæge  ðu eart soð god ·
⁊ þis folc oncnaƿe cuðlice mid geleafan
 þu eart drihten god þe heora heortan gebigst ·

132
Æfter ðisre clypunge com fyr of heofonum ·
⁊ forbærnde þone oxan ⁊ ealne ðone ƿudu ·
⁊ ða tƿelf stanas ðe stodon under ðam oxan ·

135
Þa feol eall  folc forht on gebedum ·
⁊ clypode mid geleafan to ðam lyfigendan gode ·

137
Drihten sylf is god · drihten sylf is god ·

138
Him cƿæð þa to helias ·

138
Gelæccað þa ƿitegan
þe báále ðeoƿdon  heora nán ne ætberste;
hi ƿurdon ða gelæhte ⁊ gelædde to helian ·
⁊ he hi acƿealde  þær nan ne beláf cucu ·

142
He astáh ða ardlice up to anre dune ·
⁊ gebigedum cneoƿum bæd ðone ælmihtigan god
 he renas forgeafe eorð-bugiendum ·
⁊ het his cnapan ða hƿile haƿian to ðære sǽ ·
gif ænig mist arise of ðam mycclum brȳme ·
þa gecyrde se cnapa seofon siðum him to ·
⁊ on ðam seofoðan cyrre sæde ðam ƿitegan ·
 an gehƿæde ƿolcn of ðære ƿidgillan sǽ
efne þa upp astige mid þære unscæðþigan | lyfte ·

151
Efne ða arás se ƿínd · ⁊ ða ƿolcnu sƿeartodon ·
⁊ com ormæte scúr of ðære lyfte ·

153
Þa geƿende se cyning aƿeg mid þam rene ·
⁊ cydde his ƿífe ðæs ƿitegan dæda ·
⁊ hu he ofsloh ða hæðengildan ·

156
Þa asende gezabel ongean to helian ·
⁊ sƿor þurh hire godas mid syrƿigendum mode ·
 helias sceolde ðæs on mergen sƿeltan ·
⁊ beon anum gelíc hire leasra ƿitegena.

160
Þa for-fleah helias  fracode ƿif
út to anum ƿestene ⁊ ƿearð ðær on slæpe ·
ac hine aƿrehte sona anscinende godes encgel ·
het hine arísan ⁊ hine gereordian ·

164
He geseah þær licgan ænne snaƿ-hƿitne focan ·
⁊ an lytel fæt ful ƿæteres þaþa he aƿacnode ·

166
He æt ða ⁊ dranc · ⁊ eft ƿearð on slæpe ·
ac se encgel hine aƿrehte oþre siðe · ⁊ cƿæð ·

168
Aris hraðe · ⁊ et · þu hæfst sƿyþe langne ƿeg ·

169
He æt eft · ⁊ dranc · ⁊ eode be ðam mete
feoƿertig daga onán · butan ælcum gereorde ·

171
Sum þegen hatte naboð · se hæfde ænne ƿin-eard
ƿið ðæs cynincges botl · þa cƿæð se cynincg him to ·

173
Syle me ðinne ƿineard me to ƿyrtune ·
⁊ ic þe oðerne finde on fyrlene for-hƿega ·
oððe mid feo ofgange forðan þe he is me gehende ·

176
Þa cƿæð naboð him to ·  he ne mihte alætan
his yldrena yrfƿeardnysse sƿa eaðelice him to handa ·

178
Þa gebealh hine se cynincg ⁊ \textsuperscript{to} his bedde eode ·
ƿende hine to ƿage ƿodlice gebolgen ·

180
Him eode þa to gezabel ⁊ cƿæ [sic @ Skeat; ð not printed] ·

181
Hƿi eart ðu geunrotsod · ⁊ þe gereordian nelt? [sic @ Skeat]

182
Þa sæde se arleasa his yfelan ƿife ·
hu he þæs ƿin-eardes gyrnde · ⁊ him forƿyrnde naboð ·

184
Þa olæhte gezabel þam unrihtƿisan ⁊ cƿæð ·

185
Arís ⁊ gereorda \textsuperscript{ðe} mid rædfæstum mode ·
ic ðe forgife þone ƿineard ðe ðu geƿilnodest ·

187
Þa sende gezabel sona anne pistol ·
to naboðes neh-geburum mid þisum ge-banne ·

189
Habbað eoƿ gemot · ⁊ to middes settað naboð
eoƿerne nehgebúr · biddað lease geƿitan
 hi hine forsecgan on eoƿere | gesamnunge ðus ·

192
Naboð ƿyrigde on ure geƿitnysse god
⁊ his cyne-hlaford · acƿellað hine siððan ·

194
Þa dydon þa heafod-menn sƿa sƿa  hetelice ƿíf
him on geƿrite bebead · ⁊ budon \textsuperscript{hī} to gemote ·

196
Fundon ða lease geƿitan þe forlugon naboð ·
 he sceolde ƿyrigan ƿælhreoƿlice god ·
⁊ his cyne-hlaford · ⁊ acƿealdan hine mid stanum ·

199
Cyddon ða gezabele ·  naboð cucu næs ·

200
Hƿæt ða gezabel eode mid blysse
to þam unrihtƿisan \textsuperscript{cyninge} · ⁊ cƿæð him ðus to ·

202
Arís nu ⁊ hafa ðe naboðes ƿin-eard ·
þeah ðe he þe ðæs ne uðe · hé is nú unlifes ·

204
Þa arás se arleasa · ⁊ ferde
to naboðes ƿinearde ƿolde hine habban.

206
Þa com hī gangende to se godes ƿitega helias ·
asend fram gode ⁊ sæde him ðas ƿord ·

208
Ðus cƿæð se ælmihtiga god ·

208
Þu ofsloge ⁊ geagnodest ·

209
Sƿa sƿa hundas lapodon naboðes blód ·
sƿa hi sceolon lapian ⁊ liccian þin blód ·
ic adilegie þinne hired ⁊ fordó þinne ofspring ·
forðan þe ðu me getyrgdest ⁊ min folc mis-tihtest ·
⁊ gezabel sceolon etan ælegrædige hundas ·

214
Hƿæt ða æfter fyrste ferde acháb se cyning
to-geanes syrian cynincge mid sƿyðlicre fyrdinge ·
ƿolde mid geƿinne ƿanian his rice ·
þa hét syrian cyning sona his cepan ·
 he ana feolle of eallum his folce ·

219
Þa gebende an scytta sona his bogan ·
⁊ ascét ana flán sƿylce on ungeƿis ·
⁊ atæsde ðone cyning betƿux þære lungene ·
 he feallende sƿeolt on ðam gefeohte ærest ·

223
Þa geƿende his here aƿeg sƿyðe hraðe
⁊ leddon ðone cyning on his cræte sƿa deadne ·
⁊ his blod ða fleoƿ binnon ðam cræte ·
 liccodon hundas ðaða hí hám comon ·

227
Ða feng his sunu sona to his rice ·
oozias gehaten sƿyðe yfel-dæda ·

229
He ferdesƿa [sic @ Skeat] sƿa his \textsuperscript{forcuða} fæder ⁊ sƿa sƿa his fracode modor
him yfele gebysnodon · ⁊ binnon tƿam gearum
his lifes ðolode · ⁊ his lænan rices ·

232
He feoll of anre stægere · ⁊ forðy gelæg ·

233
Sende ða to hæðengilde het axian be him ·
⁊ helias gemette þa menn ðe he asende ·
cƿæð | him sona to · sƿa sƿa him sæde godes engel ·

236
Hƿæt la nis se ælmihtiga god on israhela ðeode ·
⁊ ge farað to hæðengilde eoƿre hæle to axienne ·

238
Nu cƿæð se ælmihtiga forði ·  se cynincg ne sceall arisan
of ðam bedde þe he on lið · ac sceall beon dead.

240
Þa geƿendon ða ærendracan eft to ðam cynincge ·
⁊ cyddon hƿæt se ƿitega him be ƿege sæde ·

242
Þa sende se cyning sona fiftig manna
to ðam godes ƿitegan · ƿolde hine gelangian ·

244
Ða cƿæð se yldosta to ðam arƿurðan ƿitegan ·

245
Gang nu godes man of þære grædan dune ·
se cynincg geƿilnað  þu cume him to ·

247
Þa ⁊ƿyrde helias anrædlice ⁊ cƿæð ·

248
Gif ic godes man eom · forbærne eoƿ godes fýr ·

249
Hƿæt þa mid ðam ƿorde ƿand fyr of heofonum
⁊ forbærnde þa fiftig manna mid ealre heora fare ·

251
Þa asende se cynincg eft oðre fiftig
up to ðære dune þær helias sæt ·
⁊ him eallsƿa getimode sƿasƿa ðam oðrum flocce ·
 hi ƿurdon forbærnde mid brastligendum lige ·
heofonlices fyres færlice ealle ·

256
Þa asende se cynincg gyt ðriddan siðe him to
fiftig his ðegna · ða feollan ealle on cneoƿum
biddende þone ƿitegan mid bifigendre heortan ·
 hé hí ne forbærnde ðeahðe hi heora ærende abudon ·
sƿa sƿa ða oþre ðe him ær tocomon ·

261
Ða het godes engel  he gán sceolde
forð mid ðam mannum · unforht to ðam cynincge ·

263
Elias ða eode to þam adlian cyninge ·
⁊ him sylfum sæde  he sƿeltan sceolde ·
forðan þe he asende to þam sceandlican hæðengilde ·
to befrinenne his hæle sƿylce god nære on israhel ·

267
Ða geƿat se cyning sƿa sƿa se ƿitega cƿæð ·
⁊ his broðor ioram feng to his rice ·
⁊ hit endlyfan gear yfele geheold ·
⁊ his modor gezabél manfullice leofode
on fulum forligere ⁊ on ælcere fracodnysse ·
oþ godes ƿracu hire ƿælhreoƿnysse geendode ·

273
Betƿux ðysum ƿearð se ƿitega helias
up to heofonum ahafen hál butan deaðe ·
⁊ lyfað git on licha|man mid langsumre strangunge ·

276
Heliseus his gingra eode mid him on ǽr ·
ða cƿ̅ se lareoƿ helias to his leorning-cnihte ·

278
Bide me loca hƿæs þu ƿille ærðan þe ic beo genumen
of ðinre gesihðe · ⁊ of ðysum gesƿince ·

280
Þa cƿæð eliseus to ðam arƿurðan ƿitegan ·

281
Ic bidde þe min fæder ·  ic beo afylled
mid þam ƿitegendlicum gaste þe on ðe nu ƿunað ·

283
Þa cƿæð helias to his leorning-cnihte ·

284
Myceles þu bæde · ac ðu bist sƿa ðeah tiða
gif ðu most geseon hu ic siþige heonon ·
gif ðu hit ne gesihst soðlice hit ne bið ·

287
Betƿux heora spræce com an heofonlic cræt
sƿylce eall fyren mid fleogendum horsum ·
⁊ helias ferde on ðam fægeran cræte
upp geond ða lyft · ⁊ let afeallan his basincg ·

291
Þa geseah heliseus hu he siðode up ·
⁊ clypode hlude æfter his lareoƿe þus ·

293
Pater mi · pater mi · Currus israhel et auriga eius ·
\superscript{ is on englisc; [sic @ Skeat]} Fæder min · fæder min · israheles cræt ·
⁊ his ƿissigend ·  is cræt-ƿisa ·

296
He ne geseah hine siððan ac genam sona his basincg
ðe of þam cræte ætfeoll · ⁊ ferde ongean ·
⁊ ƿæs godes ƿitega sƿa ƿís sƿa se oðer ·
⁊ fela ƿundra ƿorhte · ⁊ ƿitegode fela ðincg ·

300
He arærde ænne deadne \superscript{mann} þurh drihtnes mihte ·
ænne on his life · ⁊ oðerne æfter \superscript{his} forðsiðe ·

302
Æfter þæs ƿitegan forð-siþe ƿearð
an lic gebroht to ðæs halgan byrgene ·
⁊ sceaðan þa afligdon færlice ða lic-menn ·
 hi forleton þone deadan uppan his byrgene ·
⁊ urnon aƿeg sƿa hraðe sƿa hi besaƿon on ðone reþan floc ·

307
Þa aras se deada mid ðam þe he hrepode þa byrgene ·
⁊ eode ham gesund for heliseus geearnungum ·

309
Heliseus gehælde eac ænne ealdor-man
fram ðā atelicū hreoflan · se hatte náámán
of syrian lande · ⁊ he gelyfde on god
þurh  mycele ƿundor ðe god on him geƿorhte ·

313
Fela oðre tacna gefremede god þurh hine
on israhela ðeode · on þam yfelan timan ·

315
Heliseus ða asende sumne oðerne ƿite|gan
mid godes ærende to anū ealdor-menn
hieu gehaten · het hine halgian to cynincge ·

318
Ða ferde se geonga ƿitega to þam foresædan ealdor-menn ·
begeat his heafod mid ele · sƿa sƿa se ælmihtiga hét ·
⁊ abead him godes ærende an-rædlice ⁊ cƿæð ·

321
God ælmihtig cƿæð be þe · ic ðe to cynincge gesmyrode ·
ofer israhela folc ·  þu eall adilegie
achabes ofsprincg ðæs arleasan cynincges ·
 ic beo geƿrecen on þære aƿyrigendan (sic) gezabel ·

325
Heo bið hundum to mete ná bebyrged on eorðan ·

326
Hƿæt ða hieu se ní-gehalgode cynincg ·
ferde mid fultume to gefremmenne þa þincg
ðe him god bebead betƿux his gebroðrum ·

329
Þa com him togeanes Ioram se cyning ·
axode hƿæðer he come mid sibbe sƿa caflice ·

331
Ða andƿyrde hieu ⁊ cƿæð unforht him to ·

332
Git ðinre modor manfullan forligr ·
⁊ fela unlybban syndon forðgenge ·

334
Þa geƿende ioram aƿæg sona · ⁊ cƿæð ·

335
Ðis synd syrƿunga · ⁊ hieu hine scét
bæftan his bæce ·  him to-bærst seo heorte ·

337
Het hine ða ƿurpan of þam ƿege sƿa deadne ·

338
Þa fleah iudea cyning þe com mid ðam oþrum ·
ac hieu hine offerde ⁊ him his feorh benam ·
ƿende þa to gezabel þe ƿæs on þære byrig ·
⁊ stód uppon anre upflora ænlice geglencged ·
⁊ gehiƿode hire eagan ⁊ hire neb mid rude
togeanes hieu · ⁊ beheold his to-cyme ·

344
Þa beseah hieu to þære sceande up ·
⁊ het hi asceofon (sic) sona under-bæc ·

346
Heo ƿearð ða afylled ætforan ðam horsum ·
⁊ þa hors hi oftrædan huxlice under fotum

348
Hieu þa eode to his gereorde sittan ·
⁊ æfter his ðenunge cƿæð to his þegnum ·

350
Gað to þære hætse (vel sceande) þe ic hét niþer asceofan ·
⁊ bebyriað hire lic for hire gebyrdum ·

352
Hi eoden ardlice to ac heo ƿæs eall freten
butan þam handum anum · ⁊ þam heafde ufƿeardum ·
⁊ þam fot-ƿylmum þurh fule hundas ·

355
Þa cyddon ða cnihtas þam cynincge  ·
⁊ he cƿæð to andsƿare ·  hit ƿæs ǽr sƿa geƿitegod ·

357
Þa ƿæran of samarian | hund-seofontig aðelinga
achabes suna þæs ealdan cynincges
iorames gebroðra ·

359
Þa het se bealda hieu
ða ceastergeƿaran ·  hi of ðam hund-seofontigum
ænne æðeling gecuron him to cynincge ·
⁊ fuhton him togeanes for heora hlafordū ·

363
Þa sende seo burh-ƿaru to ðam breman hieu ·
budon him manrædene to eallum his bebodum ·

365
Þa het hieu him to gebringan
þæra æðelinga heafdu ealle þæs on mergen ·
⁊ he acƿealde siððan ælc þincg ðæs cynnes ·

368
Geƿende ðá to samarian þære fore-sædan byrig ·
⁊ het him to gelangian þa leasan deofolgildan ·
þe báál ƿurðodon ƿolde hine gespræcan ·

371
Het ða gedreohlæcan þæs deofles templ ·
sæde  he ƿolde hine ƿurðian for god ·
sƿa sƿa acháb dyde ⁊ eac git sƿyðor ·

374
Þa comon þa sacerdas to þam cynincge ealle ·
⁊ he hét hí ingan to ðam gode báál ·
⁊ him geoffrian þa estfullan onsægednyssa ·

377
Hƿæt ða hieu het hi ealle ofslean ·
⁊ forbærnan þone báál ⁊ to-bræcan his templ ·

379
Ƿorhton þa anne gangtun · þær ðær se god báál
ær ƿæs geƿurðod ƿolice oð ·

381
Þa com godes ƿord to ðam cynincge þus ·

382
Forðan þe þu geƿorhtest minne ƿillan geornlice
on achabes ofsprincge · ⁊ hí ealle adilogodest ·
þine suna gesittað  cyne-setl on israhel
oð ða feorþan mægðe · mid fæderlicre æfter-gengnysse ·

386
Manega cynegas ƿæron myslice geƿorhte
æfter þysum rixiende on israhela rice ·
⁊ eac on iudea lande · oð se geleaffulla cynincg
ezechias gehaten mid ealre heortan gebeah
to ðam ælmihtigan gode · ⁊ his biggengas arærde ·
⁊ toƿearp þa deofolgild þe dƿollice oþ 
ƿæron geƿurðode mid ƿolicum biggencgum ·

393
He rixode on iudea lande an leas ðryttig geara ·
⁊ ƿislice leofode forðan þe he lufode god ·
⁊ god hine gescylde ƿið syrian cyning ·
sennacheríb gehaten þe mid hóle him on ƿan ·
⁊ mid ormætre fyrdincge hine afyllan ƿolde ·
⁊ asende his heretogan to · ðe huxlice spræc be gode
⁊ be ezechian mid | mycclum gebeote ·

400
Hƿæt ða ezechias anmodlice clypode
to ðam ælmihtigan gode ·  he hine ahredde ·

402
Ða asende god his engel to þam syriscan here ·
⁊ ofsloh on anre nihte an hund þusend manna ·
⁊ hund-eahtatig ðusend ⁊ sumne eacan ðærto ·

405
Þa geseah sennacheríb sona ðæs on mergen ·
 his here ƿæs ofslagen mid heofonlicum sƿurde ·

407
Ƿende þa sona hám · ⁊ his tƿægen suna
hine ofslogon mid sƿurdes ecge ·

409
Sƿa ahredde se ælmihtiga god þone æþelan cynincg ·
⁊ eac his leode for his geleafan ·

411
Æfter ðysum ƿearð geuntrumod ezechias [oð] deað.
⁊ him com gangende to godes ƿitega isaias ·
abead him godes ærende þus bealdlice ⁊ cƿæð ·

414
God cƿ̅ be ðe cynincg ·  þu becƿeðe þine ðincg ·
forðan þe ðu sƿeltan scealt · ⁊ þu soðlice ne leofast ·

416
Þa aƿende ezechias to ƿage his ansyne ·
⁊ clypode to gode þus cƿeðende mid ƿope ·

418
Ic bidde þe min drihten  þu beo gemyndig
hu ic ætforan ðe ferde on fulfremedre heortan ·
⁊ on soðfæstnysse þe symle gecƿemde ·

421
Isaias se ƿitega ƿæs aƿæg farande ·
ac god hine gecyrde þus hī eft secgende ·

423
Gecyr to ezechian ⁊ sege him ðas ƿord ·

424
Drihten god gecƿæð þe dauid on ge-lyfde ·
ic gehyrde þin gebed · ⁊ ic beheold þinne ƿóp ·
⁊ efne ic ðe gehæle  þu hál gæst
nu embe þry dagas to þines drihtnes temple ·
⁊ ic fiftyne gear þe to fyrste læte
ðinum dagum to eacan · ⁊ ic eac þas burh gescylde ·

430
Þa het se ƿitega isaias ƿyrcan ænne clyþan
to þæs cynincges dolge · ⁊ him com ða hælu ·

432
He leofode þa siððan oð  sixteoðe gear ·
⁊ mid ealre godnysse \textsuperscript{gode} gecƿemde ·

434
Mannases ƿæs gecyged ezechias sunu ·
⁊ se feng to rice æfter his fæder geendunge ·
⁊ mid manegum yfelum dædū þone ælmihtigan \superscript{god} \superscript{ge}gremode ·
þa asende him god to sƿyðlice steore ·
sƿa  him comon to ða chaldeiscan leoda
| ⁊ hine gebundenne geleddon to babiloniscre byrig ·
⁊ on cƿearterne bescufon to sceame his kyne-scipe ·

441
Þa behreoƿsode mannases mycclum his synna ·
⁊ mid eallre heortan to þam ælmihtigan clypode ·
biddende miltsunge ealra his man-dæda ·
⁊ behet gesƿicennysse ⁊ hit eac sƿa gelæste ·

445
Hƿæt ða se ælmihtiga god þas earman cynincges
bene gehyrde · ⁊ gebrohte hine
eft to his cyne-rice of ðam reðan cƿearterne ·
⁊ he ge-bette syððan  ðæt he ær tobræc ·

449
He oncneoƿ þa godes mihte ⁊ his mildheortnysse on him
⁊ aƿende his dæda to his drihtnes ƿillan ·
⁊ ƿel ge-endode þeah ðe he yfele ongunne ·

452
His sunu amón sƿyðe ungesælig
feng to his rice · ⁊ hit unrihtlice heold
sƿa  hé forlét þone almihtigan god ·
⁊ deofolgild beeode ⁊ dæd-bote \textsuperscript{ne} geƿorhte ·

456
Tƿa gear he rixode unrædfæstlice ·

457
Ða geƿearð his þegnum  hi hine acƿealdon
⁊ Iosias his sunu sona feng to rice ·
on iunglicre ylde ⁊ ge-efenlæhte dauide
on ealre godnysse · ⁊ godes ƿyllan gefremode ·

461
He aƿearp yfelnysse ⁊ ða unrihtan biggengas
ðæra leasra goda þe his fæder on gelyfde ·
⁊ geedniƿode godes ǽ · mid eallum biggencgum ·
⁊ ƿiccan fordyde · ⁊ ƿigleras afligde ·
⁊ drycræft toƿearp his drihtne to gecƿemednysse ·

466
Næs soðlice nan cynincg þe gecyrde sƿa geornlice
mid ealre heortan to ðam ælmihtigan gode
beforan iosian · ne eac siððan ne cō
nan his gelica ðe sƿa gelyfde on god ·

470
An ⁊ þryttig geara · he rixode þrymlice on hierusalem ·
⁊ myldheortnysse ƿeorc be moyses · ǽ ·
symle beeode · sƿa sƿa us secgað geƿrytu ·

473
Ne mage ƿe aƿritan ða mænig-fealdan gerecednyssa
ealra iudeiscra cyninga on ðisum lytlan cƿyde ·
oððe israhela ðeode hu hi ealle leofodon ·
ac ƿe cƿeðað to soðum se þe synnum gehyrsumað ·
⁊ godes beboda forsyhð nu on þæs godspelles timan ·
 he bið þam cynincgū | gelic ðe gecuron deofolgild ·
⁊ heora scyppend forsaƿon ·

479
Se ðe soþlice is
ana god ælmihtig · æfre rixigende ·

481
Þam sy ƿulder on ealra ƿorulda ƿoruld. \textsc{Amen.}
