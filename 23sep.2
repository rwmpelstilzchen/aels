001
Her efne on-ginð þæra eadigra [MS. eadriga] seofon slæpera ðroƿung · ðara haligra naman scinað on heofenum · lihtað eac on eorðan beorhte mid crístenū mannum ·

003
Ðara is se forma his geférena heretoga Maximianus · ðær-to se oþer malchus · se geþénsuma · ⁊ se ðridda þær-to martianus · þonne se feorða dionisius · se halga iohannes fifta · þonne ðæs sixtan seraphion nama is æt nextan · ðæs seofeþan constantínus ·

007
Ðara seofen haligra freols-tíd bið on geare fif nihton ær hláfmæssan ·

008
On ðam gefyrn geƿítenan ðære mycelan ehtnysse tíman · þa ða hæðenan menn cristendómes leóman mid ealle a-dƿæscan ƿoldon · ⁊ ælcne mýne ofer eorðan adylgian · ⁊ þa ða éadigan martyras for his naman mænig-fealde earfoðnyssa [←earfeðnyssa] ðáfedon ·

012
Ða decius se þƿeora | heold rice ofer eall romána rice · ⁊ him for ðissere ƿorulde ƿel on hand eode  he godes þa gecorenan ƿitnode · ⁊ hí on yrmðum getintregode · ⁊ hi buton geƿande getúcude eall sƿa hé ƿolde ·

016
Ða gelamp hit æt sumum cyrre  he ferde into anre byrig þe man constantinopolim nemneð · seo ƿæs heafod-burh on grec-lande · ⁊ of ðære he fór in-to cartágine · ⁊ ðanon in-to éfese ·

019
Ða he ða þreo burga gefaren hæfde · ða hét gelangian him to sƿiðe hraðe ealle ða burhƿára togǽdere ·

021
Cƿæð  he gemót ƿið hi habban ƿolde ·

021
Sona sƿa hi þæt [sic @ Skeat] ge-axodon ða þe on god be-lyfdon · ða ƿurdon hi ealle ðearle afyrhte · ⁊ heora gesomnunga ealle ƿurdon sona to-sceacerode (sic) · ⁊ þa halgan sacerdas · adn ealle ða gódan fǽrlice ge-yrmde hreoƿlice ƿurdon ·

025
He þa decius se cásere þa he fór into éfese mid ðrymme ⁊ mid prasse · he ða his heortan áhóf sƿa úpp ofer his mæðe sƿilce he god ƿære ·

027
Ongan ða timbrian deofol-gyld on circan · ⁊ bead  mid him ðær-rihte ælc man be his heafde deofle sceolde offrian · ⁊ gehƿa dyde sƿa · for ðæs caseres ege · ⁊ elles ne dorston · ac ælc hine sylfne on lichaman ⁊ on saƿle mid þam hæþengylde earmlice gefýlde · ðær ðær ænig dæofol-gyld ƿæs arǽred · eal seo burh-ƿaru fram dæge to dæge be ðæs caseres bebode com togǽdere · ⁊ man sloh ðær hryðera ⁊ gehƿilces cynnes nytenu · ⁊ ðær geond eall ða hæþenan byrnende gleda streaƿodon · ⁊ ðæron-uppan deofle offrodon · ⁊ ða þicnyssa smices · ⁊ ða bræðas ðæsflæsces stígon upp on ælce healfe geond þa byrig eall sƿilc hit mist ƿære ·

038
 man nán þingc for-neah ðær geseon ne mihte buton smíc | ænne · ⁊ þonne ða hæþenan on sƿilcon deofol-scinne* blissedon · ðonne ƿeapon ⁊ geomredon þa þe on god be-lyfdon · ⁊ hí on ðære mæstan dreorignysse ƿunedon  hí mid heora eagum sƿilce yrmða æfre geséon sceoldon sƿilce hi ðær gesáƿon ·  æfre on mancynne sƿa mycelne anƿeald deofol habban sceolde · ne hí niston hƿæt hí his dydon · ne hi na mare dón ne mihton · buton bítere téaras hi symle aléton ⁊ nhipiende eodon · ⁊ hi sylfe be-hyddon þær þær hi mihton ·

047
Ac færlice ymbe ðreo niht sende se cásere his býdelas and bead  man sƿiðe georne sceolde cepan cristenra manna · ⁊ gehƿa þær he mihte heora be féore hente · ⁊ gif man ahƿer of-axian mihte  hi manna ænig on genére heolde  se ƿære his heafdes scyldig · ⁊ se þe hí ameldode  se ƿære mycelre mede ƿyrðe ·

052
Hi ða þa bydelas ⁊ feala oðre eall sƿa hi to ðam sceatte hópedon · ferdon ⁊ sohton sƿa hƿær sƿa hí mihton findan þa cristenan menn · ⁊ hu hi mihton ðam casere ge-cƿeman  hi sumne sceatt æt him gelæhton; [sic @ Skeat] ⁊ hi ða hæþenan men þonne hi cristene men ahƿær fundon · hi hi út drifon · ⁊ him beforan feredon sƿilce lytle gǽrstapan · ⁊ to ðam folce læddon ðær ealle men hæðen-gyld mid ðam cásere ƿurðedon · ⁊ þa cristenan nyddon  hí mid heom* deofle on hand gangan sceoldon · ⁊ hí sume sƿa dydon · sƿa heom* earme þa gelamp ða þa hi gesáƿon sƿa mænig-fealde ógan on mistlicum ƿitum · ða ƿurdon hí sona un-geheorte ⁊ feollon adúne astrehte · ⁊ deofle offredon be-foran eallum ðam folce sƿa | him æfre se sið hreoƿan mihte · ⁊ þa oðre cristenan þe ðær ge-hydde ƿæron þa hi sƿilce yrmða* gehyrdon · hi biterlice on ƿope heofodon · ⁊ ðara saƿla sarlice bemændon [þe to heofona rice faran sceoldon ·  hi gode sƿa earmlice ætlumpon · ac þa ðe anrædlice gelyfdon [←gelifdon] þa ðe ðider gelædde ƿæron an fæste heora geleafan on god hæfdon · ⁊ for nanes mannes ge-þreate heora drihtne ƿiðsacan noldon · þam man eac nan þingc ne ƿandode · ac hí to eallre yrmðe getucode · ⁊ heora lima man ealle to-bræd ælc fram oþrum · eall sƿa ƿindes blǽd sƿæpð dust of eorðan · ⁊ hí man holdode ⁊ hi ealle hrícode · sƿilce oðer ƿæterflód sƿa fleoƿ heora blod · ⁊ ða heafod leasan man hengc on ða port-ƿeallas · ⁊ man sette heora heafda sƿilce oþra deofa buton ðā port-ƿeallon on ðam heafod-stoccum · ⁊ ðær flúgon sona to hrócas · ⁊ hremmas · ⁊ feala cynna fugelas · ⁊ þara haligra martyra eagan út a-haccedon · ⁊ fulgon eft in-to ðære byrig geond þa port-ƿeallas · ⁊ to-sliton ða halgan godes dyrlingas · ⁊ on heora blódigon bilon ðæra martyra flæsc baron · ðearmas ⁊ inneƿeard · ⁊  eall fræton ·

082
Earfoð-fynde ƿæs ðar se man þe sƿilc ne mihte hreoƿan · næs ðær eac nan man on fare þe gryre ⁊ ege fore ne stode · for ðam mycclum yrmðum þe hi ðær gesaƿon; ƿundor-lic ƿæs  martyr-cynn ⁊ ƿið deofol strang geƿinn · þær ƿæs godes ege geseƿen ⁊ open on fulre dæde ·

086
Sƿilc mihte campdóm beon · sƿilce man ðær mihte geseon · |  hi god inƿeardlice lufedon þa hi for ðære lufe his naman yrmðe ge-þafedon · ⁊ þone sylfan deaþ to ðan sƿiðe þafedon · ⁊ na  an mǽnan mihton ⁊ heora eorfoða [←eorfeða] behreoƿsian · ac gif ƿe ðær ƿæron ƿe mihton gehyran sƿa sƿa ealle ða ge-hyrdon þe ðær æt ƿæron ·  ƿæs on-mang ðam mycclan geðryle · ⁊ on ðam egeslican ge-þryngce ða man þa martyras cƿylmde · þe ƿolde þincean færunga sƿilce ealle ða anlicnyssa ðe on þære byrig to godon geond ealle gesette ƿæron ðæt hi ealle æt-gædere on on-cƿædon · ⁊ anre stemne clypedon ·  hí mid ealle aƿeg ðanon ƿoldon for þam mycclan [←mycclum] yrmðum þe ða godes halgan for heora ðingan þolodon · ⁊ sƿilce þa strǽta [←strǽte] ealle eac on-cƿædon · for ðam halgan bánum þe to-ƿorpene him on-uppan geond ealle ða byrig lagon ·

099
Eac sƿilce þa burh-ƿeallas cƿácedon ⁊ bífedon · sƿilce hí feallan ƿoldon for þam halgū lichamum þe on heom [←him] geond þa birig on ælce healfe hangedon.

102
Lá hƿæt mæg beon ƿóp oððe sarignys · gif þæt næs se mæst ægðres · oþþe hƿæt mæg beon geomrung ⁊ ƿánung gyf  næs se fulla ægðres · þa siðþan man þus þa halgan hæfte ⁊ gebende ⁊ hi man sƿang · ⁊ bærnde · ⁊ sƿilce ofstícode sƿín holdode · ⁊ to ealre yrmðe tucode · ⁊ ða magas beheoldon hu heora magas ðroƿodon · ⁊ on ðā port-ƿeallon to ƿæfersyne hangodon · ⁊ se broðor beheold his sƿuster on ƿíte · ⁊ seo sƿuster beheold hire broðor on yrmðe · se fæder ƿið-sóc his bearne · ⁊  bean ƿið-sóc þone fæder · ⁊ æt nextan ælc freond ƿið-sóc oðres for ðam micclan egsan þe hi ðær gesáƿon · ⁊ heom [←him] for án þa ƿitv [←ƿite] gemynte | ƿæron · buton hi ðær-rihte urnon ⁊ hdam deofol-gylde geoffrodon ⁊ drihtne ƿiðsocon · þa ne mihte na lenge*** manna ænig hine sylfne bedyrnan · ac gehƿa to sǽles moste clipian ⁊ openlice mid dædum cyðan · to hƿæþeran halfordscipe he ƿolde gebúgan · þe to ures ecean drihtnes · þe to ðæs aƿyrgedan deofles · hƿæðer him leofre ƿære þe he ðam ƿítum æt-ƿunde · þe he hi for godes naman acome.

119
Ða ƿurdon ðær ameldode seofon halige men gode gereoƿe · ðæra naman ƿe aƿriton on ðær efrum-spræce heora halgan ðroƿunge; hi ƿæron gemetfæste on ge-leafan þæs lifigendan godes suna · ⁊ his ðæt halige rode-tacn on heora lichoman getreoƿlice bæron · þa þa hi gesaƿon ða mænig-fealdan ƿáƿan þe cristes þa gecorenan dæg-hƿamlice for his naman ðafedon ⁊ þoledon · hi þonne ða seofon geomredon · ⁊ ƿeopon · ⁊ heora nebƿlite þurh ða mycclan sorhge mid ealle ahlæsode ·⁊ seo ƿlitige fægernes heora geogoð-hades ƿeornode ⁊ ƿánode [read ƿanode] · ⁊ hi on ealne ƿeg on ƿæccan · ⁊ on fæstenum · ⁊ on halgum gebedū geomrigende lágon · ⁊  eall hi dydon for ðæs caseres ðingon for þon hi him ǽr on hírede sƿiðe neah-gangele ƿæron · þonne sƿa oft sƿa hi gesáƿon  se yfel cásere ⁊ eall seo burh-ƿaru togǽdere comon  hi onsægednyssa deoflan offrian ƿoldon · hi ðonne ðas seofon halgan eodon him on sundran þær hi ðonne mihton · ⁊ hi ðonne astrehon on ðære eorðan · ⁊ to gode hi gebǽdon  heora gehulpe sƿa sƿa he ƿolde; ða gelamp hit amang þam  sume hlosniende menn ðær betƿeonan eodon · ⁊ þisra seofona georne heddon · 
